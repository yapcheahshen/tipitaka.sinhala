dhp_utf8 [cpd classification 2.5.2]
[pts vol dh - ] [\z dhp /] [\f i /]
[pts page 001] [\q   1/]
[bjt vol dh - ] [\z dhp /] [\w i /]
[bjt page 026] [\x  26/]
suttantapiṭake
khuddakanikāyo
(dutiyo gantho)
dhammapadapāḷi

namo tassa bhagavato arahato sammāsambuddhassa.

1. yamakavaggo.

1. manopubbaṅgamā dhammā manoseṭṭhā manomayā 1
manasā ce paduṭṭhena bhāsati vā karoti vā
tato naṁ dukkhamanveti cakkaṁ'va vahato padaṁ.

2. manopubbaṅgamā dhammā manoseṭṭhā manomayā 2
manasā ce pasannena bhāsati vā karoti vā
tato naṁ sukhamanveti chāyā'va anapāyinī.

3. akkocchi maṁ avadhi maṁ ajini maṁ ahāsi me 3
ye taṁ upanayhanti veraṁ tesaṁ na sammati.

4. akkocchi maṁ avadhi maṁ ajini maṁ ahāsi me 4
ye taṁ na upanayhanti veraṁ tesūpasammati.

[pts page 002] [\q   2/]
5. na hi verena verāni sammantīdha kudācanaṁ 5
averena ca sammanti esa dhammo sanantano.

6. pare ca na vijānanti mayamettha yamāmase 6
ye ca tattha vijānanti tato sammanti medhagā.

7. subhānupassiṁ viharantaṁ indriyesu asaṁvutaṁ 7
bhojanambhi amattaññuṁ kusītaṁ hīnavīriyaṁ
taṁ ve pasahati māro vāto rukkhaṁ'va dubbalaṁ.

3 ākrośanmāmavocanmāma jayanmāmahāpayat
atra ye upanahyante vairaṁ teṣāṁ na śāmyati.
4 ākrośanmāmavocanamāmajayanmāmahāpayat
atra ye nopanahyante vairaṁ teṣāṁ praśāmyati.
(mūlasarvāstivādivinaya. kośāmbakavastu)
5 na hi vaireṇa vairāṇi śāmyantīha kadācana
kṣāntyā vairāṇi śāmyanti eṣa dharma: sanātana: .
6 pare'tra na vijānanti vayamatrodyamāmahe
atra ye tu vijānanti teṣāṁ śāmyanti medhakā: .
(mūlasarvāstivādivinaya. kośāmbakavastu)

[bjt page 28] [\x  28/]
8. asubhānupassiṁ viharantaṁ indriyesu susaṁvutaṁ 8
bhojanambhi ca mattaññuṁ saddhaṁ āraddhavīriyaṁ
taṁ ve nappasahati māro vāto selaṁ'va pabbataṁ.

9. anikkasāvo kāsāvaṁ yo vatthaṁ paridahessati 9
apeto damasaccena na so kāsāvamarahati.

10. yo ca vantakasāvassa sīlesu susamāhito 10
upeto damasaccena sa ve kāsāvamarahati.

11. asāre sāramatino sāre cāsāradassino 11
te sāraṁ nādhigacchanti micchāsaṁkappagocarā.

12. sārañca sārato ñatvā asārañca asārato 12
te sāraṁ adhigacchanti sammāsaṁkappagocarā.

13. yathāgāraṁ ducchannaṁ vuṭṭhi samativijjhati 13
evaṁ abhāvitaṁ cittaṁ rāgo samativijjhati.

[pts page 003  [\q   3/]     14.] yathāgāraṁ succhannaṁ vuṭṭhi na samativijjhati 14
evaṁ subhāvitaṁ cittaṁ rāgo na samativijjhati.

15. idha socati pecca socati pāpakārī ubhayattha socati 15
so socati so vihaññati disvā kamma kiliṭṭhamattano.

16. idha modati pecca modati katapuñño ubhayattha modati 16
so modati so pamodati disvā kamma visuddhimattano.

17. idha tappati pecca tappati pāpakārī ubhayattha tappati 17
pāpaṁ me katanti tappati bhiyyo tappati duggatiṁ gato.

18. idha nandati pecca nandati pāpakārī ubhayattha nandati 18
pāpaṁ me katanti nandati bhiyyo nandati suggatiṁ gato.

[bjt page 30] [\x  30/]
19. bahumpi ce sahitaṁ bhāsamāno 19
na takkaro hoti naro pamatto
gopo'va gāvo gaṇayaṁ paresaṁ
na bhāgavā sāmaññassa hoti.

20. appampi ce sahitaṁ bhāsamāno 20
dhammassa hoti anudhammacārī
rāgañca dosañca pahāya mohaṁ
sammappajāno suvimuttacitto
anupādiyāno idha vā huraṁ vā
sa bhāgavā sāmaññassa hoti.

yamakavaggo paṭhamo.

[pts page 004] [\q   4/]
2. appamādavaggo.

1. appamādo amatapadaṁ pamādo maccuno padaṁ 21
appamattā na mīyanti ye pamattā yathā matā.

2. etaṁ visesato ñatvā appamādamhi paṇḍitā 22
appamāde pamodanti ariyānaṁ gocare ratā.

3. te jhāyino sātatikā niccaṁ daḷhaparakkamā 23
phusanti dhīrā nibbāṇaṁ yogakkhemaṁ anuttaraṁ.

4. uṭṭhānavato satimato sucikammassa nisammakārino 24
saññatassa ca dhammajīvino appamattassa yaso'bhivaḍḍhati.

5. uṭṭhānenappamādena saññamena damena ca 25
dīpaṁ kayirātha medhāvī yaṁ ogho nābhikīrati.

1 apramādo hyamṛtapadaṁ pramādo mṛtyuna: padam
apramattā na bīrayante ye pramattā: sadā mṛtā: .
(udānavarga-apramādavarga. [v. 6]
apramadu amatapada pramadu macuno pada
apramata na miyati ye pramata yadha mutu. (prā. dha. )
2 etad viśeṣato gñatvā hyapramādasya paṇaḍita:
apramāde pramodata nityamārya: svagocaram.
(udānavarga-apramādavarga. [v. 10]
eta viśeṣadha ñatva apramadasa panito
apramadi pramodia ariana goyari rato. (prā. dha. )
4 utthānavata: smṛtātmana: śucicittasya niśamyacāriṇa:
saṁyatasya hi dharmajīvino hyapramattasya yaśo'bhivardhati.
(udānavarga-apramādavarga. [v. 6]
uṭhanamato samtimato suyikamasa niśmacarino
sañata hi dhamajīvino apramatasa yaśidhavaḍhati. (prā. dha. [a. 3](8)
5 utthānenāpramādena saṁyamena damena ca
dvīpaṁ karoti medhāvi tamoghonābhimardati.
(udāna-apramāda. [v. 5]
uṭhanena apramadena sañamena damena ca
divu karoti medhavi ya jara nabhimardati. (prā. dha. [a. 3](7)

[bjt page 32] [\x  32/]
6. pamādamanuyuñjanti bālā dummedhino janā 26
appamādañca medhāvi dhanaṁ seṭṭhaṁ'va rakkhati.

7. mā pamādamanuyuñjetha mā kāmarati santhavaṁ 27
appamatto hi jhāyanto pappoti vipulaṁ sukhaṁ.

8. pamādaṁ appamādena yadā nudati paṇḍito 28
paññāpāsādamāruyha asoko sokiniṁ pajaṁ
pabbataṭṭho'va bhummaṭṭhe dhīro bāle avekkhati.

[pts page 005] [\q   5/]
9. appamatto pamattesu suttesu bahujāgaro 29
abalassaṁ'va sīghasso hitvā yāti sumedhaso.

10. appamādena maghavā devānaṁ seṭṭhataṁ gato 30
appamādaṁ pasaṁsanti pamādo garahito sadā.

11. appamādarato bhikkhu pamāde bhaya dassivā 31
saṁyojanaṁ aṇuṁ thūlaṁ ḍahaṁ aggīva gacchati.

12. appamādarato bhikkhu pamāde bhaya dassivā 32
abhabbo parihāṇāya nibbāṇasseva santike.

appamādavaggo dutiyo.

6 pramada anuyujati bala drumedhino jana
apramada tu medhavi dhana śeṭhi va rachati. (prā. dha. [a. 4](14)
pramādamanuvartante bālādurmedhaso janā:
apramādaṁ tu medhāvī dhanaṁ śreṣṭhī va rakṣate.
(udānavarga-apramādavarga. [v. 10]
7 pramādaṁ nānuyujyeta na kāmaratisaṁstavam
apramatta: sadādhyāyī prāpanute paramaṁ sukhaṁ.
(udānavarga. [iv. v. 11]
na i pramada samayu aprati asava chayi
apramato hi jhayatu pranoti paramu sukhu. (prā. dha. )
apramadi pramodiya ma gāmarati sambhamu
apramato hi jhayatu viśeṣa adhigachati. (prā. dha. )
8 pramādamapramādena yadā nudati paṇḍita:
pragñāprasādamāruhya tvaśoka: śokinīṁ prajām
parvatastha iva bhūmiṣṭhān dhīro bālānavekṣate.
(udāna-apramāda. [v. 4]
pragñāprasādamāruhyāśocya: śocato janān
bhūmiṣṭhāniva ślaiastha: sarvān prāgño'nupaśyati.
(yogabhāṣya. [t](40)
pramada apramadena yada nudati panitu
praña prasada aruyu aśoka śoino jana
pravataṭhova bhumaṭha dhīru bala avechati. (prā. dha. [a 3](15)
9 apramatu pramateṣu suteṣu baho jagaru
abalaśa va bhadraśu hatva yati sumedhasu.
10 apramadaṁ praśaṁsanti pramādo garhita: sadā
apramādena maghavān devānāṁ śreṣṭhatāṁ gata: .
(udānavarga. [iv. v. 24]
apramadena makaha devana samidhi gatu
apramada pragjhati pramadu garahitu sada. (prā. dha. [a 3](17)
11 apramādarato bhikṣu: pramāde bhayadarśaka:
durgādudadharata ātmānaṁ paṅkasanna iva kuñjara: .
(udānavarga apramāda. 13)
12 apramada ratu yo bhikhu pramadi bhayadarśi vā abhavu parihanae nivanaseva satii.
(prā. dha. [b. 32]

[bjt page 34] [\x  34/]
3. cittavaggo.

1. phandanaṁ capalaṁ cittaṁ durakkhaṁ dunnivārayaṁ 33
ujuṁ karoti medhāvī usukāro'va tejanaṁ.

2. vārijo'va thale khitto okamokata ubbhato 34
pariphandatidaṁ cittaṁ māradheyyaṁ pahātave.

3. dunniggahassa lahuno1 yatthakāmanipātino 35
cittassa damatho sādhu cittaṁ dantaṁ sukhāvahaṁ.

[pts page 006] [\q   6/]
4. sududdasaṁ sunipunaṁ yatthakāmanipātinaṁ 36
cittaṁ rakkhetha medhāvī cittaṁ guttaṁ sukhāvahaṁ.

5. dūraṅgamaṁ ekacaraṁ asarīraṁ kuhāsayaṁ 37
ye cittaṁ saññamessanti mokkhanti mārabandhanā.

6. anavaṭṭhitacittassa saddhammaṁ avijānato 38
paripalavapasādassa paññā na paripūrati.

7. anavassutacittassa ananavāhatacetaso 39
puññapāpapahīṇassa natthi jāgarato bhayaṁ.

8. kumbhūpamaṁ kāyamimaṁ viditvā nagarūpamaṁ cittamidaṁ ṭhapetvā 40
yodhetha māraṁ paññāyudhena jitañca rakkhe anivesano siyā.

9. aciraṁ vatayaṁ kāyo paṭhaviṁ adhisessati 41
chuddho apetaviññāṇo niratthaṁ'va kaliṅgaraṁ.

10. diso disaṁ yantaṁ kayirā verī vā pana verinaṁ 42
micchāpaṇihitaṁ cittaṁ pāpiyo naṁ tato kare.

1 spandanaṁ capalaṁ cittaṁ dūrakṣaṁ durnivāraṇam
sṛjuṁ karoti medhāvī iṣukāra iva tejanam.
(udānavarga-citta. 8)
druraja drunivaraṇa. (prā. dha. [a. 8]
2 vārija iva sthale kṣipatamokādoghāt samuddhṛta:
pariṣpandati vai cittaṁ māradheyaṁ prahātavai.
(udānavarga. [v. 2]
5 duragama ekacara aśarira guhaśaya
ye cita sañameśati mocati marabhatana. (prā. dha. )
6 anavasthīta cittasya saddharma mavijānata:
pariplavalrasādasya pragñā na paripūryate. (udānavarga. 31. [v. 28]
anavaṭṭhita citasa (prā. dha. [a. 1]
7 anavaśuta citasa (prā. dha. [a. 4]
9 ayirena vata i kayu padhavi. . . . siti
ruchu. . . . ciñana niratha ba kaḍīgaru (prā. dha. [c vo](14)
aviraṁ vata kāyo'yaṁ pṛthivīmadhiśeṣyati
Śunyavyapetavigñāno nirastaṁ vā kaḍaṁgaram. (udāna varga. [v. 35]

[bjt page 36] [\x  36/]
11. na taṁ mātā pitā kayirā aññe vā pi ca ñātakā 43
sammāpaṇihitaṁ cittaṁ seyyaso naṁ tato kare.

cittavaggo tatiyo.

[pts page 007] [\q   7/]
pupphavaggo.

1. ko imaṁ paṭhaviṁ vicessati[a 44]
*yamalokañca imaṁ sadevakaṁ
ko dhammapadaṁ sudesitaṁ
kusalo pupphamiva pacessati.

2. sekho paṭhaviṁ vicessati 45
yamalokañca imaṁ sadevakaṁ
sekho dhammapadaṁ sudesitaṁ
kusalo pupphamiva pacessati.

3. pheṇūpamaṁ kāyamimaṁ viditvā
marīcidhammaṁ abhisambudhāno
chetvāna mārassa papupphakāni[b]
adassanaṁ maccurājassa gacche.

4. pupphāni heva pacinantaṁ byāsattamanasaṁ naraṁ 47
suttaṁ gāmaṁ mahogho'va maccu ādāya gacchati.

5. pupphāni heva pacinantaṁ byāsattamanasaṁ naraṁ 48
atittaṁ yeva kāmesu antako kurute vasaṁ.

6. yathāpi bhamaro pupphaṁ vaṇṇagandhaṁ aheṭhayaṁ 49
paḷeti rasamādāya evaṁ gāme munī care.

7. na paresaṁ vilomāni na paresaṁ katākataṁ 50
attano'va avekkheyya katāni akatāni ca.

[pts page 008] [\q   8/]
8. yathāpi ruciraṁ pupphaṁ vaṇṇavantaṁ agandhakaṁ 51
evaṁ subhāsitā vācā aphalā hoti akubbato.

9. yathāpi ruciraṁ pupphaṁ vaṇṇavantaṁ sagandhakaṁ 52
evaṁ subhāsitā vācā saphalā hoti pakubbato.

1 *(yamaloka ji) ita sadevaka
ko dhamapada sudeśita kuśala puṣaviva payeṣiti (prā. dha. [c. 1]
2 budhu pradha. . . . Ṣiti yamaloka ji eta sadevaka.
budhu dhamapada sudesita kuśala puṣaciva payeṣiti (prā. dha. [c. 2]
[a] vijessati iti bahūsu.
[b] sapupphakākānīti kesuci.
4 suptaṁ vyāghraṁ mahogho vā mṛtyurādāya gacchati. saṁcinvānakamevainaṁ kāmānamavitṛptanam.
(Śāntiparva. 9939. mahābhārata. )
5 puṣpāṇīva vicinvantamanyatragatamānasam. anavāpteṣu kāmeṣu
mṛtyurabhyeti mānavam. (Śāntiparva. 6540. mahābhārata. )

[bjt page 38] [\x  38/]
10. yathāpi ppupharāsimhā kayirā mālākuṇe bahū 53
evaṁ jātena maccena kattabbaṁ kusalaṁ bahuṁ.

11. na pupphagandho paṭivātameti na candanaṁ tagaramallikā vā 54
satañca gandho paṭivātameti sabbā disā sappuriso pavāti.

12. candanaṁ tagaraṁ vāpi uppalaṁ atha vassikī 55
etesaṁ gandhajātānaṁ sīlagandho anuttaro.

13. appamatto ayaṁ gandho yāyaṁ tagaracandanī 56
yo ca sīlavataṁ gandho vāti devesu uttamo.

14. tesaṁ sampannasīlānaṁ appamādavihārinaṁ 57
sammadaññā vimuttānaṁ māro maggaṁ na vindati.

15. yathā saṅkāradhānasmiṁ ujjhitasmiṁ mahāpathe 58 padumaṁ tattha jāyetha sucigandhaṁ manoramaṁ.

[pts page 009] [\q   9/]
16. evaṁ saṅkārabhūtesu andhabhūte puthujjane 59
atirocati paññāya sammāsambuddhasāvako.

pupphavaggo catuttho.

4. bālavaggo.

1. dīghā jāgarato ratti dīghaṁ santassa yojanaṁ 60
dīgho bālānaṁ saṁsāro saddhamma avijānataṁ.

2. carañce nādhigaccheyya seyyaṁ sadisamattano 61
ekacariyaṁ daḷhaṁ kayirā natthi bāle sahāyatā.

3. puttā matthi dhanammatthi iti bālo vihaññati 62
attā hi attano natthi kuto puttā kuto dhanaṁ.

4. yo bālo maññati bālyaṁ paṇaḍito vā'pi tena so 63
bālo ca paṇḍitamānī sa ve bālo'ti vuccati.

5. yāvajīvampi ce bālo vaṇḍitaṁ payirupāsati 64
na so dhammaṁ vijānāti dabbī sūparasaṁ yathā.

[pts page 010] [\q  10/]
6. muhuttampi ce viñgñu paṇḍitaṁ payirupāsati 65
khippaṁ dhammaṁ vijānāti jivhā sūparasaṁ yathā.

15 yadha sagara uḍasa ujhitasa maha pathi
padumu tatra jaea suyi gandha manoramu. (prā. dha. [c. 3]
16 yadha sagha dhamā ā andhabhūte prudhijane
abhioti prañai samesabudha śavaka. (prā. dha. [c. 4]

[bjt page 40] [\x  40/]
7. caranti bālā dummedhā amitteneva attanā 66
karontā pāpakaṁ kammaṁ yaṁ hoti kaṭukapphalaṁ.

8. na taṁ kammaṁ kataṁ sādhu yaṁ katvā nānutappati 67
yassa assumukho rodaṁ vipākaṁ paṭisevati.

9. tañca kammaṁ kataṁ sādhu yaṁ katvā nānutappati 68
yassa patīto sumano vipākaṁ paṭisevati.

10. madhuvā maññati bālo yāva pāpaṁ na paccati 69
yadā ca paccati pāpaṁ atha bālo dukkhaṁ nigacchati.

11. māse māse kusaggena bālo bhuñjetha bhojanaṁ 70
na so saṅkhatadhammānaṁ kalaṁ agghati soḷasiṁ.

12. na hi pāpaṁ kataṁ kamma sajju khīraṁ'va muccati 71
ḍahantaṁ bālamanveti bhasmacchanno'va pāvako.

13. yāvadeva anatthāya ñattaṁ bālassa jāyati 72
hanti bālassa sukkaṁsaṁ muddhamassa vipātayaṁ.

[pts page 011] [\q  11/]
14. asataṁ bhāvanamiccheyya purekkhārañca bhikkhusu 73
āvāsesu ca issariyaṁ pūjā parakulesu ca.

15. mameva kataṁ maññantū gihī pabbajitā ubho 74
mameva ativasā assu kiccākiccesu kismici
iti bālassa saṁkappo icchā māno ca vaḍḍhati.

16. aññā hi lābhūpanisā aññā nibbānagāminī 75
evametaṁ abhiññāya bhikkhu buddhassa sāvako
sakkāraṁ nābhinandeyya vivekamanubrūhaye.

bālavaggo pañcamo.

6. paṇḍitavaggo.

1. nidhinaṁ'va pavattāraṁ yaṁ passe vajjadassinaṁ 76
niggayhavādiṁ medhāviṁ tādisaṁ paṇḍitaṁ bhaje
tādisaṁ bhajamānassa seyyo hoti na pāpiyo.

11 māse māse kuśāgreṇa bālo bhuṁjeta bhojanam
na so khuddhe prasādanya kalāmarghati ṣoḍaśīm.
(mahāvastu. [iii. 436] piṭa)
masi masi sahasena yaea śatena ca
neva saghasa dhamesu kala aveti ṣoḍaśi. (prā. dha. [c. 14]

[bjt page 42] [\x  42/]
2. ovadeyyanusāseyya asabbhā ca nivāraye 77
sataṁ hi so piyo hoti asataṁ hoti appiyo.

3. na bhaje pāpake mitte na bhaje purisādhame 78
bhajetha mitte kalyāṇe bhajetha purisuttame.

[pts page 012] [\q  12/]
4. dhammapīti sukhaṁ seti vippasannena tejasā 79
ariyappavedite dhamme sadā ramati paṇḍito.

5. udakaṁ hi nayanti nettikā usukārā namayanti tejanaṁ 80
dāruṁ namayanti tacchakā attānaṁ damayanti paṇḍitā.

6. selo yathā ekaghano vātena na samīrati 81
evaṁ nindāpasaṁsāsu na samiñjanti paṇḍitā.

7. yathāpi rahado gambhīro vippasanno anāvilo 82
evaṁ dhammāni sutvāna vippasīdanti paṇḍitā.

8. sabbattha ve sappurisā cajanti na kāmakāmā lapayanti santo 83
sukhena phuṭṭhā atha vā dukhena noccāvacaṁ paṇḍitā dassayanti.

9. na attahetu na parassa hetu 84
na puttamicche na dhanaṁ na raṭṭhaṁ
na iccheyya adhammena samiddhimattano
sa sīlavā paññavā dhammiko siyā.

10. appakā te manussesu ye janā pāragāmino 85
athāyaṁ itarā pajā tīramevānudhāvati.

[pts page 013] [\q  13/]
11. ye ca kho sammadakkhāte dhamme dhammānuvattino 86
te janā pāramessanti maccudheyyaṁ suduttaraṁ.

12. kaṇhaṁ dhammaṁ vippahāya sukkaṁ bhāvetha paṇḍito 87
okā anokaṁ āgamma viveke yattha dūramaṁ.

9 yo atma hetu na parasa hetu. pavani kamani samayare a.
na ichia adhamena samidhi atmano.
sa śilava panitu dhammiho sida. (prā. dha. [c. 26]

[bjt page 44] [\x  44/]
13. tatrābhiratimiccheyya hitvā kāme akiñcano 88
pariyodapeyya attānaṁ cittaklesehi paṇḍito.

14. yesaṁ sambodhiaṅgesu sammā cittaṁ subhāvitaṁ 89
ādānapaṭinissagge anupādāya ye ratā
khīṇāsavā jutimanto te loke parinibbutā.

paṇḍitavaggo chaṭṭho.

7. arahantavaggo.

1. gataddhino visokassa vippamuttassa sabbadhi 90
sabbaganthappahīṇassa pariḷāho na vijjati.

2. uyyuñjanti satimanto na nikete ramanti te 91
haṁsā'va pallalaṁ hitvā okamoka jahanti te.

[pts page 014] [\q  14/]
3. yesaṁ sannicayo natthi ye pariññātabhojanā 92
suññato animitto ca vimokkho yesa gocarā
ākāse'va sakuntānaṁ gati tesaṁ durannayā

4. yassāsavā parikkhīṇā āhāre ca anissito 93
suññato animitto ca vimokkho yassa gocaro
ākāse'va sakuntānaṁ padaṁ tassa durannayaṁ

5. yassindriyāni samathaṁ gatāni 94 assā yathā sārathinā sudantā
pahīṇamānassa anāsavassa
devā'pi tassa pihayanti tādino.

6. paṭhavisamo no virujjhati indakhīlūpamo tādi subbato 95
rahado'va apetakaddamo saṁsārā na bhavanti tādino.

[bjt page 46] [\x  46/]
7. santaṁ tassa manaṁ hoti santā vācā ca kamma ca 96
sammadaññā vimuttassa upasantassa tādino.

8. assaddho akataññū ca sandhicchedo ca yo naro 97
hatāvakāso vantāso sa ve uttamaporiso.

9. gāme vā yadi vā raññe ninne vā yadi vā thale 98
yatthārahanto viharanti taṁ bhūviṁ rāmaṇeyyakaṁ.

[pts page 015] [\q  15/]
10. ramaṇīyāni araññāni yattha na ramatī jano 99
vītarāgā ramissanti na te kāmagavesino.

arahantavaggo sattamo.

8. sahassavaggo.

1. sahassampi ce vācā anatthapadasaṁhitā 100
ekaṁ atthapadaṁ seyyo yaṁ sutvā upasammati.

2. sahassampi ce gāthā antthapadasaṁhitā 101
ekaṁ gāthāpadaṁ seyyā yaṁ sutvā upasammati.

3. yo ce gāthāsataṁ bhāse anatthapadasaṁhitaṁ 102
ekaṁ dhammapadaṁ seyyā yaṁ sutvā upasammati.

1 sahasramapi vācānāmanarthapadasaṁbhitā
ekā arthavatī śreyā yaṁ śrutvā upaśāmyati.
(mahāvastu. 3. 436 piṭa)
sahasa bi ya vaśana anatha pada sahita
eka gadha pada ṣebha ya ṣutva uvaśamati. (prā. dha. [c. 72]
2 sahasramapi gāthānāmanarthapadasaṁhitā
ekā arthavatī śreyā yaṁ śrutvā upaśāmyati.
(mahāvastu. 3. 436 piṭa)
3 ja gadha śata bhaṣe anata pada sahita
eka gadha pada ṣeho ya ṣūtva uvaśamati. (prā. dha. [c. 10]

[bjt page 48] [\x  48/]
4. yo sahassaṁ sahassena saṅgāme mānuse jine 103
ekañca jeyya attānaṁ sa ve saṅgāmajuttamo.

5. attā have jitaṁ seyyo yā cāyaṁ itarā pajā 104
attadantassa posassa niccaṁ saññatacārino.

6. neva devo na gandhabbo na māro saha brahmunā 105
jitaṁ apajitaṁ kayirā tathārūpassa jantuno.

[pts page 016] [\q  16/]
7. māse māse sahassena yo yajetha sataṁ samaṁ 106
ekañca bhāvitattānaṁ muhuttampi pūjaye
sā yeva pūjanā seyyā yañce vassasataṁ hutaṁ.

8. yo ca vassasataṁ jantu aggiṁ paricare vane 107
ekañca bhāvitattānaṁ muhuttampi pūjaye
sā yeva pūjanā seyyā yañce vassasataṁ hutaṁ.

9. yaṁ kiñci yiṭṭhaṁ va hutaṁ va loke 108
saṁvaccharaṁ yajetha puññapekkho
sabbampi taṁ na catubhāgameti
abhivādanā ujjugatesu seyyā.

10. abhivādanasīlissa niccaṁ vaddhāpacāyino 109
cattārā dhammā vaḍḍhanti āyu vaṇṇo sukhaṁ balaṁ.

4 yo śatāni sahasrāṇāṁ saṁgrāme manujān jayet
yo caikaṁ jayedātmānaṁ sa vai saṁgrāmajidvara: . (mahāvastu. 3. 436 piṭa)
yo sahasa sahasani sagami manuṣa jini
eka ji. . . . atmana so ho sagamu utamu. (prā. dha. [c. 6]
7 varṣe varṣeśvamedhena yo yajeta śataṁ samā:
maṁsāni ca na khādedyastayo: puṇyaphalaṁ samam. (manu. [v. 53]
yo yajeta sahasrāṇāṁ māse māse śatāśatam
na so buddhe prasādasya kalāmarghati ṣoḍaśīm.
(mahāvastu. 3. 436 piṭa)
masi masi sahasina yo yaeva śatena ca
nevi budhi prasadasa kala aveti ṣoḍaśa. (prā. dha. )
8 yo ca varṣaśataṁ jīvedaganiṁ paricaranśacaret
patrāhāro chamāvāsī karonto cividhaṁ tapam
yaścaikaṁ bhāvitātmānaṁ muhūrtampi pūjayet
sā ekā pūjanā śreyo na ca varṣaśataṁ hutam.
(mahāvastu. 3. 436 piṭa)
ya ja vaṣa śata jatu agi pariyara vane
. . . . sa pi telena diva ratra atadrita
eka ji bhavitatmana muhūtaviva puae
sayeva puyana ṣebha yaji vaṣa śata hotu. (prā. dha. [c. 20, 21]
9 yat kiṁcidiṣṭaṁ ca hutaṁ ca loke
saṁvatsaraṁ yajati puṇyaprekṣo
sarvaṁ hi taṁ na caturbhāgameti
abhivādanaṁ ujjugateṣu śreyam. (mahāvastu. 3. 436 piṭa)
ya kiji yiṭha va hota va loke
. . . . . . . . . . . . . . . . . . .
. . . . . . . . . . . . . . . . . . .
abhivadana ujukateṣu ṣiho. (prā. dha. [c. 22]
10 abhivādanaśīlasya nityaṁ vṛddhopasevina:
catvāri sampravardhante āyurvidyā yaśo balam.
(masusmṛti. 2. 121)
adhivadanaśilisa nica vṛḍhavasayino
catvari tasa vardhati ayo kirti subha bala. (prā. dha. [cvo. 34]

[bjt page 50] [\x  50/]
11. yo ca vassasataṁ jīve dussīlo asamāhito 110
ekāhaṁ jīvitaṁ seyyo sīlavantassa jhāyino.

12. yo ca vassasataṁ jīve duppañño asamāhito 111
ekāhaṁ jīvitaṁ seyyo paññavantassa jhāyino.

13. yo ca vassasataṁ jīve kusīto hīnavīriyo 112
ekāhaṁ jīvitaṁ seyyo viriyamārabhato daḷhaṁ.

14. yo ca vassasataṁ jīve apassaṁ udayavyayaṁ 113
ekāhaṁ jīvitaṁ seyyo passato udayavyayaṁ.

[pts page 017] [\q  17/]
15. yo ca vassasataṁ jīve apassaṁ amataṁ padaṁ 114
ekāhaṁ jīvitaṁ seyyo passato amataṁ padaṁ.

16. yo ca vassasataṁ jīve apassaṁ dhammamuttamaṁ 115
ekāhaṁ jīvitaṁ seyyo passato dhammamuttamaṁ.

sahassavaggo aṭṭhamo.

9. pāpavaggo.

1. abhitvaretha* kalyāṇe pāpā cittaṁ nivāraye 116
dandhaṁ hi karoto puññaṁ pāpasmiṁ ramatī mano.

11 yo ca varṣaśataṁ jīvedadu: śīlo asamāhita:
ekāhaṁ jīvitaṁ śreya: śījavantasya dhyāyato.
(mahāvastu. 3. 436 piṭa)
13 yo ca varṣaśataṁ jīvet kuśīdo hīnavīryyavān
ekāhaṁ jīvitaṁ śreya: śīlavantasya dhyāyato.
(mahāvastu. 3. 436 piṭa)
ya ji vaṣa śata jivi kusidhu hinaviriyava
muhutu jīvita ṣebha viriya arahato dāḍha. (prā. dha. [c. 17]
14 yo ca. . . . . . apaśyaṁ udayavyayam
. . . . . . . paśyato udayavyayam. (mahāvastu. 3. 436 piṭa)
ya ji vaṣa śata jivi apaśu uda
muhuta jīvita ṣehu paśato udakavaya. (prā. dha. [c. 18]
15 yo ca. . . . . . apaśyaṁ amṛtaṁ padam
. . . . . . paśyato amṛtaṁ padam. (mahāvastu. 3. 436 piṭa)
16 yo ca. . . . . . apaśyaṁ dharmamuttamam
. . . . . . paśyato dharmamuttamam. (mahāvastu. 3. 436 piṭa)
ya ja vaṣa śata jivi apaśu dhamu utamu
muhuta jīvita sehu paśatu dhamu utamu. (prā. dha. [g. 19]
* abhittharetha-bahūsu.

[bjt page 52] [\x  52/]
2. pāpaṁ ce puriso kayirā na taṁ kayirā punappunaṁ 117
na tamhi chandaṁ kayirātha dukkho pāpassa uccayo.

3. puññaṁ ce puriso kayirā kayirāthetaṁ punappunaṁ 118
tamhi chandaṁ kayirātha sukho puññassa uccayo.

4. pāpo'pi passati bhadraṁ yāva pāpaṁ na paccati 119
yadā ca paccati pāpaṁ atha pāpo pāpāni passati

[pts page 018] [\q  18/]
5. bhadro'pi passati pāpaṁ yāva bhadraṁ na paccati 120
yadā ca paccati bhadraṁ atha bhadro bhadrāni passati.

6. mā'pamaññetha pāpassa na mantaṁ āgamissati 121
udabindunipātena udakumbho'pi pūrati
pūrati bālo pāpassa thokathokampi ācinaṁ.

7. mā'pamaññetha puññassa na maṁ taṁ āgamissati 122
udabindunipātena udakumbho'pi pūrati
pūrati dhīro puññassa thokathokampi ācinaṁ.

[bjt page 54] [\x  54/]
8. vāṇijo'va bhayaṁ maggaṁ appasattho mahaddhano 123
visaṁ jīvitukāmo'va pāpāni parivajjaye.

9. pāṇimhi ce vaṇo nāssa hareyya pāṇinā visaṁ 124
nābbaṇaṁ visamanveti natthi pāpaṁ akubbato.

10. yo appaduṭṭhassa narassa dussati 125
suddhassa posassa anaṅgaṇassa
tameva bālaṁ pacceti pāpaṁ
sukhumo rajo paṭivātaṁ'va khitto.

11. gabbhameke'papajjanti nirayaṁ pāpakammino 126
saggaṁ sugatino yanti parinibbanti anāsavā.

[pts page 019] [\q  19/]
12. na antalikkhe na samuddamajajhe 127
na pabbatānaṁ vivaraṁ pavissa
na vijjatī so jagatippadeso
yatthaṭthito mucceyya pāpakammā.

13. na antalikkhe na samuddamajajhe 128
na pabbatānaṁ vivaraṁ pavissa
na vijjati so jagatippadeso
yatthaṭthitaṁ nappasahetha maccu.

pāpavaggo navamo.

11 narakaṁ pāpakarmāṇa: kṛtapuṇyastu svargatim.
(udānavarga. [v. 24]
12 na cāntarīkṣe na samudramadhye
pa parvatānāṁ vividhapradeśe
na mātṛmūrdhani pradhṛtastathāṅke
tyaktuṁ kṣama: karma kṛtaṁ naro hi. (garuḍapurāṇa
adhyāya. 113-20)

[bjt page 56] [\x  56/]
10. daṇaḍavaggo.

1. sabbe tasanti daṇaḍassa sabbe bhāyanti maccuno 129
attānaṁ upamaṁ katvā na haneyya na ghātaye.

2. sabbe tasanti daṇaḍassa sabbesaṁ jīvitaṁ piyaṁ 130
attānaṁ upamaṁ katvā na haneyya na ghātaye.

3. sukhakāmāni bhūtāni yodaṇḍena vihiṁsati 131
attano sukhamesāno pecca so na labhate sukhaṁ.

[pts page 020] [\q  20/]
4. sukhakāmāni bhūtāni yodaṇḍena na hiṁsati 132
attano sukhamesāno pecca so labhate sukhaṁ.

5. mā'voca pharusaṁ kañci vuttā paṭivadeyyu taṁ 133
dukkhā hi sārambhakathā paṭidaṇḍā phuseyyu taṁ.

6. sa ce neresi attānaṁ kaṁso upahato yathā 134
esa patto'si nibbāṇaṁ sārambho te na vijjati.

7. yathā daṇḍena gopālo gā pāceti gocaraṁ 135
evaṁ jarā ca maccu ca āyuṁ pācenti pāṇinaṁ.

8. atha pāpāni kammāni karaṁ bālo na bujjhati 136
sehi kammehi dummedho aggidaḍḍho'va tappati.

1 prāṇā yathātmano'bhīṣṭā bhūtānāmpi te tathā
ātmaupamyena bhūteṣū dayāṁ kurvanti sādhava: .
(hitopadeśa. 1. 2)
3 ahiṁsakāni bhūtāni daṇḍena vinihanti ya:
ātmana: sukhamicchan sa pretya naiva sukhī bhavet.
(mahābhārata. 13. 5565)
yo'hiṁsakāni bhūtāni hinastyātmasukhecchayā
sa jīvaṁśva mṛtaścaiva na kvacit sukhamedhate.
(manusmṛti. 5. 45. )

[bjt page 58] [\x  58/]
9. yo daṇḍena adaṇḍesu appaduṭṭhesu dussati 137
dasannamaññataraṁ ṭhānaṁ khippameva nigacchati.

10. vedanaṁ pharusaṁ jāniṁ sarīrassa ca bhedanaṁ 138
garukaṁ vāpi ābādhaṁ cittakkhepaṁ va pāpuṇe.

11. rājato vā upassaggaṁ abbhakkhānaṁ va dāruṇaṁ 139
parikkhayaṁ va ñātīnaṁ bhogānaṁ va pabhaṅguraṁ

12. atha vāssa agārāni aggi ḍahati pāvako 140
kāyassa bhedā duppañño nirayaṁ so upapajjati.

[pts page 021] [\q  21/]
13. na naggacariyā na jaṭā na paṅkā 141
nānāsakā thaṇḍilasāyikā vā
rājo ca jallaṁ ukkuṭikappadhānaṁ
sodhenti maccaṁ avitiṇṇakaṅkhaṁ.
14. alaṅkato ce'pi samaṁ careyya 142
santo danto niyato brahmacārī
sabbesu bhūtesu nidhāya daṇḍaṁ
so brāhmaṇo so samaṇo sa bhikkhu.

13 na nagnacaryyā na jaṭā na paṅko
nānāśanaṁ sthaṇḍilaśāyikā vā
na rajomalaṁ notakuṭukapradhānaṁ
viśodhayenmohaviśīrṇakāṁkṣam. (divyāvadāna)
14 alagito ya vi care a dhamu
datu śatu sañatu brammayari
savisu bhutesu nihai dana
so bramaṇo so samaṇo so bhikhu. (prā. dha. [b. 39]
. alakṛtaścāpi careta dharmaṁ
dāntendriya: śānta: saṁyato brahmacārī
sarveṣū bhūteṣū nidhāya daṇḍaṁ
sa brāhmaṇa: sa śramaṇa: sa bhikṣu: . (divyādāna)

[bjt page 60] [\x  60/]
15. hirīnisedho puriso koci lokasmiṁ vijjati 143
yo nindaṁ apabodhati asso bhadro kasāmiva.

16. asso yathā bhadro kasāniviṭiṭho 144
ātāpino saṁvegino bhavātha
saddhāya sīlena ca vīriyena ca
samādhinā dhammavinicchayena ca
sampannavijjācaraṇā patissatā
pahassatha dukkhamidaṁ anappakaṁ.

17. udakaṁ hi nayanti nettikā usukārā namayanti tejanaṁ 145
dāruṁ namayanti tacchakā attānaṁ damayanti subbatā.

daṇḍavaggo dasamo.

[pts page 022] [\q  22/]
jarāvaggo.

1. ko nu hāso kimānando niccaṁ pajjalite sati 146
andhakārena onaddhā padīpaṁ na gavessatha.

2. passa cittakataṁ bimbaṁ arukāyaṁ samussitaṁ 147
āturaṁ bahusaṅkappaṁ yassa natthi dhuvaṁ ṭhiti.

1 kā nu kīraḍā kā nu rati evaṁ prajvalite sadā andhakāre'smin prakṣiptā pradīpaṁ na gaveṣata.
ko nu harṣo konu ānando evaṁ prajvalite sadā
andhakāre, smin prakṣiptā ālokaṁ na prakāśaye.
(mahāvastu. 3. 376 piṭa)

[bjt page 62] [\x  62/]
3. parijiṇṇamidaṁ rūpaṁ roganiḍḍhaṁ pabhaṅguraṁ 148
bhijjati pūtisandeho maraṇantaṁ hi jīvitaṁ.

4. yānimāni apatthāni alāpūneva sārade 149
kāpotakāni aṭṭhīni tāni disvāna kā rati.

5. aṭṭhīnaṁ nagaraṁ kataṁ maṁsalohitalepanaṁ 150
yattha jarā ca maccu ca māno makkho ca ohito.

6. jīranti ve rāja rathā sucittā 151
atho sarīrampi jaraṁ upeti.
satañca dhammo na jaraṁ upeti
santo have sabbhi pavedayanti.

7. appassutāyaṁ puriso balivaddo'va jīrati 152
maṁsāni tassa vaḍḍhanti paññā tassa na vaḍḍhati.

[pts page 023] [\q  23/]
8. anekajāti saṁsāraṁ sandhāvissaṁ anibbisaṁ 153
gahakārakaṁ gavesanto dukkhā jāti punappunaṁ.

3 parijīṇīpidaṁ rūpaṁ roganīḍaṁ prabhaṅguram
bhidyate pūti sandehaṁ maraṇāntaṁ hi jīvitam. (udānavarga. [v](34)
parijinamida ru rovu a niḍa prabhaguno
bheṁsiti. . . . . . . . . . . . . (prā. dha. [c][vo. 16]
5 asthīsthūnaṁ syāyuyutaṁ māṁsaśoṇitalepanam
carmāvanaddhaṁ durgandhi pūrṇaṁ mūtra purīṣayo:
jarāśokasamāviṣṭaṁ rogāyatanamāturam
rajasvalamanityaṁ ca bhūtāvāsmidaṁ tyajet. (manusmṛti. [vi](77)
6 cīryanti vai rājarathā: sucitrā
hyato śarīrampi jarāmupeti
satāntu dharmo na jarāmupeti
santo hi taṁ satsu nivedayanti. (udānavarga. [v. 28]
jiyarati hi rayaradha sucitra
adha śarira bi jara uveti
sata tu dharma na jara uveti
sato hiva sahi pravedayiti. (prā. dha. [c][ov. 21]

[bjt page 64] [\x  64/]
9. gahakāraka diṭṭho'si puna gehaṁ na kāhasi 154
sabbā te phāsukā bhaggā gahakauṭaṁ visaṅkhitaṁ
visaṅkhāragataṁ cittaṁ taṇhānaṁ khayamajjhagā.

10. acaritvā brahmacariyaṁ aladdhā yobbane dhanaṁ 155
jiṇṇakoñcā, va jhāyanti khīṇamaccheva pallale.

11. acaritvā brahmacariyaṁ aladdhā yobbane dhanaṁ 156
senti cāpā'tikhittā'va purāṇāni anutthunaṁ.

jarāvaggo ekādasamo.

12. attavaggo.

1. attānaṁ ce piyaṁ jaññā rakkheyya naṁ surakkhitaṁ 157
tiṇṇamaññataraṁ yāmaṁ paṭijaggeyya paṇḍito.

2. attānameva paṭhamaṁ patirūpe nivesaye 158
athaññamanusāseyya na kilisseyya paṇḍito.

[pts page 024] [\q  24/]
3. attānañce tathā kayirā yathaññamanusāsati 159
sudanto vata dammetha attā hi kira duddamo.

4. attā hi attano nātho kohi nātho paro siyā 160
attanā'va sudantena nāthaṁ labhati dullabhaṁ.

4 ātmābhi ātmano nātha: ko nu nātha: paro bhavet
ātmanā ti sudāntena svargaṁ prāpnoti paṇḍita: .
(bodhicaryāvatāra. 480)

[bjt page 66] [\x  66/]
5. attanā'va kataṁ pāpaṁ attajaṁ attasambhavaṁ 161
abhimatthati dummedhaṁ vajiraṁ'vasmamayaṁ maṇiṁ.

6. yassa accantadussīlyaṁ māluvā sālamivotataṁ 162
karoti so tathattānaṁ yathā naṁ icchatī diso.

7. sukarāni asādhūni attano ahitāni ca 163
yaṁ ve hitañca sādhuṁ ca taṁ ve paramadukkaraṁ.

8. yo sāsanaṁ arahataṁ ariyānaṁ dhammajīvinaṁ 164
paṭikkosati dummedho diṭṭhiṁ nissāya pāpikaṁ
phalāni kaṭṭhakasseva attaghaññāya phallati.

9. attanā'va kataṁ pāpaṁ attanā saṁkilissati 165
attanā akataṁ pāpaṁ attanā'va visujjhati
suddhi asuddhi paccattaṁ nāññamañño visodhaye.

[pts page 025] [\q  25/]
10. attadatthaṁ paratthena bahunā'pi na hāpaye 166
attadatthambhiññāya sadatthapasuto siyā.

attavaggo dvādasamo.

13. lokavaggo.

1. hīnaṁ dhammaṁ na seveyya pamādena na saṁvase 167
micchādiṭṭhiṁ na seveyya na siyā lokavaddhano.

2. uttiṭṭhe nappamajjeyya dhammaṁ sucaritaṁ care 168
dhammacāri sukhaṁ seti asmiṁ loke paramhi ca.

5 ātmanā vihitaṁ du: khamātmanā cihitaṁ sukham
garbhaśayyāmupādāya bhuṁṅketa vai paurvadehikam.
(garuḍa purāṇa. 119 adhyāya. 19)
6 yasa acata druśilia malu a vavi lata vani.
kuya su tadhatmana yadha na viṣamu ijati. (prā. dha. [c. 32]
1 hīnaṁ dharmaṁ na seveta pramādena na saṁvaset
mithyādṛṣṭiṁ na seveta na bhavellākavardhana: .
(udānavarga. 4. 5. 8)
hina dhama na sevea pramadena na savasi
michā diṭhī na royea na sia lokavaḍhano. (prā. dha. [a. 3](6)
2 uttiṣaṭhenna pramadyena dharmaṁ sucaritaṁ caret
dharmacārī sukhaṁ śete hyasmin loke paratra ca.
(udānavarga. 4. 5. 35)
utiṭṭhe na pramajea dhamu sucarita vari
dhamavari suhu śeti asami loki parasa yi. (prā. dha. [a. 3](6)

[bjt page 68] [\x  68/]
3. dhammaṁ care sucaritaṁ na naṁ duccaritaṁ care 169
dhammacārī sukhaṁ seti asmiṁ loke paramhi ca.

4. yathā bubbulakaṁ passe yathā passe marīcikaṁ 170
evaṁ lokaṁ avekkhantaṁ maccurājā na passati.

5. etha passathiraṁ lokaṁ cittaṁ rājarathūpamaṁ 171
yattha bālā visīdanti natthi saṅgo vijānataṁ.

[pts page 026] [\q  26/]
6. yo ca pubbe pamajjitvā pacchā so nappamajjati 172
so imaṁ lokaṁ pabhāseti abbhā mutto'va candimā.

7. yassa pāsaṁ kataṁ kammaṁ kusalena pithīyati 173
so imaṁ lokaṁ pabhāseti abbhā mutto'va candimā.
8. andhabhūto ayaṁ loko tanukettha vipassati 174
sakunto jālamutto'va appo saggāya gacchati.

9. haṁsādiccapathe yanti ākāse yanti iddhiyā 175
niyyanti dhīrā lokamhā jitvā māraṁ savāhiniṁ.

10. ekaṁ dhammaṁ atītassa musāvādissa jantūno 176
vitiṇṇaparalokassa natthi pāpaṁ akāriyaṁ.

3 dharmaṁ caret sucaritaṁ nainaṁ duścaritaṁ caret
dharmacārī sukhaṁ śete asmiṁlloke paratra ca.
(mahāvastu. 1. 220 piṭa)
dhamu cari suvarita. . . . . . . carita cari
dhamayari subha śeti asmi loki parasa yi. (prā. dha. [c. 30]
6 yo tu puci pramajati paja su na pramajati
so ita lokū obhāseti abhamuto va sūriu. (prā. dha. [a. 2](3)

[bjt page 70] [\x  70/]
11. na ve kadariyā devalokaṁ vajanti 177 bālā have nappasaṁsanti dānaṁ
dhīro ca dānaṁ anumodamāno
teneva so hoti sūkhī parattha.

12. pathavyā ekarajjena saggassa gamanena vā 178
sabbalokādhipaccena sotāpattiphalaṁ varaṁ.

lokavaggo terasamo.

14. buddhavaggo.

[pts page 027] [\q  27/]
1. yassa jitaṁ nāvajīyati jitamassa no yāti koci loke 179
tambuddhamanantagocaraṁ apadaṁ kena padena nessatha.

2. yassa jālinī visattikā taṇhā natthi kuhiñci netave 180
tambuddhamanantagocaraṁ apadaṁ kena padena nessatha.

3. ye jhānapasutā dhīrā nekkhammūpasame ratā 181
devā'pi tesaṁ pihayanti sambuddhānaṁ satīmataṁ.

4. kiccho manussapaṭilābho kicchaṁ macchāna jīvitaṁ 182
kicchaṁ saddhammasavanaṁ kiccho buddhānaṁ uppādo.

1 yasya jitaṁ nātha jīyati jitamasya na jināti antaka:
tambuddhamanantagovaraṁ apadaṁ kena padena neṣyatha.
(mahāvastu. 3. 92 piṭa)
2 yasya jālinī visattikā tṛṣṇā nāsya khimpi netirakā
tambuddhamantavikramaṁ apadaṁ kena padena neṣyatha.
(mahāvastu. 3. 92 piṭa)

[bjt page 72] [\x  72/]
5. sabbapāpassa akaraṇaṁ kusalassa upasampadā 183
sacittapariyodapanaṁ etaṁ buddhāna sāsanaṁ.

6. khantī paramaṁ tapo titikkhā 184
nibbāṇaṁ paramaṁ vadanti buddhā
na hi pabbajito parūpaghātī
samaṇo hoti paraṁ viheṭhayanto.

7. anūpavādo anūpaghāto pātimokkhe ca saṁvaro 185
mattaññutā ca bhattasmiṁ pantañca sayanāsanaṁ
adhicitte ca āyogo etaṁ buddhāna sāsanaṁ.

[pts page 028] [\q  28/]
8. na kahāpaṇavassena titti kāmesu vijjati 186
appassādā dukhā kāmā iti viññāya paṇḍito.

9. api dibbesu kāmesu ratiṁ so nādhigacchati 187
taṇhakkhayarato hoti sammāsambuddhasāvako.

10. bahū ve saraṇaṁ yanti pabbatāni vanāni ca 188
ārāmarukkhacetyāni manussā bhayatajjitā.

11. netaṁ kho saraṇaṁ khemaṁ netaṁ saraṇamuttamaṁ 189
netaṁ saraṇamāgamma sabbadukkhā pamuccati.

5 sarvapāpasyākaraṇaṁ kuśalasyopasampadā
svacittaparyādāpaṇametadbuddhānuśāsanam. (mahāvastu. 3. 420 piṭa)
10 bahava: śaraṇaṁ yānti parvatāṁśva vanāni ca
ārāmacaitya vṛkṣāṁśca manuṣyā bhayatarjitā: .
11 na hyetaccharaṇaṁ śreṣṭhaṁ naitaccharaṇamuttamam
naitaccharaṇamāgamya sarvadu: khāt pramuvyate.

[bjt page 74] [\x  74/]
12. yo ca buddhañca dhammañca saṅghañca saraṇaṁ gato 190 cattāri ariyasaccāni sammappaññāya passati.

13. dukkhaṁ dukkhasamuppādaṁ dukkhassa ca atikkamaṁ 191
ariyañcaṭṭhaṅgikaṁ maggaṁ dukkhūpasamagāminaṁ.

14. etaṁ kho saraṇaṁ khemaṁ etaṁ saraṇamuttamaṁ 192
etaṁ saraṇamāgamma sabbadukkhā pamuccati.

15. dullabho purisājañño na so sabbattha jāyati 193
yattha so jāyati dhīro taṁ kūlaṁ sukhamedhati.

16. sukho buddhānaṁ uppādo sukhā saddhammadesanā 194
sukhā saṅghassa sāmaggi samaggānaṁ tapo sukho.

17. pūjārahe pūjayato buddhe yadi va sāvake 195
papañca samatikkante tiṇṇasokapariddave.

[pts page 029] [\q  29/]
18. te tādise pūjayato nibbute akutobhaye 196
na sakkā puññaṁ saṅkhātuṁ imettamapi kenaci.

cuddasamo buddhavaggo.

paṭhamakabhāṇavāraṁ.

[pts page 030] [\q  30/]
15. sukhavaggo.

1. susukhaṁ vata jīvāma verinesu averino 197
verinesu manussesu viharāma averino.

12 yastu buddhaṁ ca dharmaṁ ca saṅghaṁ ca śaraṇaṁ gata:
āryyasatyāni catvāri paśyati pragñayā sadā.

13 du: khaṁ du: khasamutpādaṁ du: khasya samatikramam
āryyaṁ cāṣṭāṁgikaṁ mārgaṁ kṣemaṁ nirvāṇagāminam.
(udānavarga. 17. 28-31)
14 etaddhi śaraṇaṁ śreṣṭhaṁ etaccharaṇamuttamam
etaccharaṇamāgamya sarvadu: khāt pramucyate. (udānavarga. 27-31)
15 durlabha: puruṣājānyo nās sarvauatra jāyate
yatrās jauāyate vīra: tat kulaṁ sukhamedhate.
(mahāvastu. 3. 109 piṭa)
dulabho poruṣa jaño na so sarvatra jayati
yatra so jayati viru ta kulu suhumedhati. (prā. dha. [c][v]ḍha. 35)
16 buddhānaṁ sukhamutpāda: sukhā dharmasya deśanā
sukhā saṅghasya sāmagira śramaṇānāṁ tapassukham.
(prātimokṣa sūtra. 9)
1 susukhaṁ vata jīvāmo vairikeṣu tvavairikā:
vairikeṣu manuṣyeṣu viharāmo hyavairikā: . (udānavarga. 5. 44)
suhai vata jivamu veraneṣu averana
veraneṣu manuśeṣu viharamu averana. (prā. dha. [c][vo. 28]

[bjt page 76] [\x  76/]
2. susukhaṁ vata jīvāma āturesu anāturā 198
āturesu manussesu viharāma anāturā.

3. susukhaṁ vata jīvāma ussūkesu anussukā 199
ussukesu manussesu viharāma anussukā.

4. susukhaṁ vata jīvāma yesaṁ no natthi kiñcanaṁ 200
pītibhakkhā bhavissāma devā ābhassarā yathā.

5. jayaṁ veraṁ pasavati dukkhaṁ seti parājito 201
upasanto sukhaṁ seti hatmā jayaparājayaṁ.

6. natthi rāgasamo aggi natthi dosasamo kali 202
natthi khandhasamā dukkhā katthi santiparaṁ sukhaṁ.

7. jighacchāparamā rogā saṅkhāraparamā dukhā 203
etaṁ ñatvā yathābhūtaṁ nibbāṇaparamaṁ sukhaṁ.

8. ārogyaparamā lābhā santuṭṭhiparamaṁ dhanaṁ 204
vissāsaparamā ñātī nibbāṇaparamaṁ sukhaṁ.

[pts page 031] [\q  31/]
9. pavivekarasaṁ pītvā rasaṁ upasamassa ca 205
niddaro hoti nippāpo dhammapītirasaṁ pibaṁ.

3 susukhaṁ vata jīvāmo hyutsukeṣu tvanutsukā:
utsukeṣū manuṣyeṣu viharāmo hyanutasukā: . (udānavarga. 5. 47)
4 susukhaṁ vata jīvāmo yeṣāṁ no nāstī kiṁcanam pīratibhakṣā bhaviṣyāmo devā hyābhāsvarā yathā. (udānavarga. 30. 49)
susukhaṁ vata jīvāmi yasya me nāsti kiṁcana
mithilāyāṁ pradīptāyāṁ na me dahyati kiṁcana. (mahābhārata. 12. 9917)
suha i vata jivamu yesa mu nathi kijani
kijaneṣu manuśeṣu viharamu akijana. (prā. dha. [c][vo. 30]
5 jayo vairaṁ prasavati du: khaṁ śete parājita:
upaśānta: sukhaṁ śete bhitvā jayaparājayama. (avadānaśataka)
jaya vera prasahati dukhu śayati parayitu
uvaśatu sohu śayati hitva jaya parajaya a. (prā. dha. [c][vo. 43. ]
8 aroga parama labha satuṭhī parama dhana
viśpaśa parama mitra nivana paramo suha. (prā. dha. [c]. 24)

[bjt page 78] [\x  78/]
10. sāhu dassanamariyānaṁ sannivāso sadā sukho 206
adassanena bālānaṁ niccameva sukhī siyā.

11. bālasaṅgatacārīhi dīghamaddhāna socati 207
dukkho bālehi saṁvāso amitteneva sabbadā
dhīro ca sukhasaṁvāso ñātīnaṁ'va samāgamo.

12. tasmāhi,
dhīrañca paññca bahussutañca 208
dhorayhasīlaṁ vatavantamāriyaṁ
taṁ tādisaṁ sappurisaṁ sumedhaṁ
bhajetha nakkhattapathaṁ'va candimā.

paṇṇarasamo sukhavaggo.

16. piyavaggo.

1. ayoge yuñjamattānaṁ yogasmiñca ayojayaṁ 209
atthaṁ hitvā piyaggāhī pihetattānuyoginaṁ.

[pts page 032] [\q  32/]
2. mā piyehi samāgañchī appiyehi kudācanaṁ 210
piyānaṁ adassanaṁ dukkhaṁ appiyānañca dassanaṁ.

3. tasmā piyaṁ na kayirātha piyāpāyo hi pāpako 211
ganthā tesaṁ na vijjanti yesaṁ natthi piyāppiyaṁ.

4. piyato jāyatī soko piyato jāyatī bhayaṁ 212
piyato vippamuttassa natthi soko kuto bhayaṁ.

5. pemato jāyatī soko pemato jāyatī bhayaṁ 213
pemato vippamuttassa natthi soko kuto bhayaṁ.

10 sukhaṁ darśanamāryāṇāṁ saṁvāso'pi satāṁ suha:
adarśanena bālānaṁ nityameva sukhaṁ bhavet. (prātimokṣasūtra. 10)
suha darśata ariana savaso ci sada suho
adasanena balana nicameva suhi sia. (prā. dha. [c][vo. 37]
11 bala sagatacariu dīraghamadhvana śoyiṣu
dukha belehi savasu amitrehi va savusi. (prā. dha. [c][vo. 38]
dhiro ca sukha savasa ñatihi va savusi. (prā. dha. [c][vo. 38]
12 dhira hi prañamu bhayeya panito
dhoreka śala vatamata ariya
ta tadiśa sapuruṣa sumedha
bhaya. . . . na chatrapatha va candrimu
radhe arovacamasa parikica uvahana. (prā. dha. [c][vo. 39. 40]
4 pirayebhyo jāyate śoka: pirayebhyo jāyate bhayam
pirayebhyo vipramaktānāṁ nāsti śoka: kuto bhayam.
(avadānaśataka. 8)

[bjt page 80] [\x  80/]
6. ratiyā jāyatī soko ratiyā jāyatī bhayaṁ 214
ratiyā vippamuttassa natthi soko kuto bhayaṁ.

7. kāmato jāyatī soko kāmato jāyatī bhayaṁ 215
kāmato vippamuttassa natthi soko kuto bhayaṁ.

8. taṇhāya jāyatī soko taṇhāya jāyatī bhayaṁ 216
taṇhāya vippamuttassa natthi soko kuto bhayaṁ.

9. sīladassanasampannaṁ dhammaṭṭhaṁ saccavedinaṁ 217
attano kamma kubbānaṁ taṁ jano kurute piyaṁ.

10. chandajāto anakkhāte manasā ca phuṭo siyā 218
kāmesu ca appaṭibaddhacitto uddhaṁ soto'ti vuccati.

11. cirappavāsiṁ purisaṁ dūrato sotthimāgataṁ 219
√ātimittā suhajjā ca abhinandanti āgataṁ.

[pts page 033] [\q  33/]
12. tatheva katapuññampi asmā lokā paraṁ gataṁ 220
puññāni patigaṇhanti piyaṁ ñātīva āgataṁ.

soḷasamo piyavaggo.

17. kodhavaggo.

1. kodhaṁ jahe vippajaheyya mānaṁ 222
tamahaṁ sārathiṁ brūmi rasmggāho itaro jano.

9 Śīlamatu suyi sacho dhamaṭho sadhujivano
atmano karako sadhū ta jano kurati pirau. (prā. dha. [c. 24]
dharmasthaṁ śīlasampannaṁ
hīmantaṁ satyavādinam
ātmana: kārakaṁ śāntaṁ
taṁ jana: kurute pirayam. (saṁskṛtadharmapada. 5. 24)

[bjt page 82] [\x  82/]
3. akkodhena jine kodhaṁ asādhuṁ sādhunā jine 223
jine kadariyaṁ dānena saccena alikavādinaṁ.

4. saccaṁ bhaṇe na kujjheyya dajjāppasmimpi yācito 224
etehi tīhi ṭhānehi gacche devāna santike.

[pts page 034] [\q  34/]
5. ahiṁsakā ye munayo niccaṁ kāyenasaṁvutā 225
te yanti accutaṁ ṭhānaṁ yattha gantvā na socare.

6. sadā jāgaramānānaṁ ahorattānusikkhinaṁ 226
nibbāṇaṁ adhimuttānaṁ atthaṁ gacchanti āsavā.

7. porāṇametaṁ atula netaṁ ajjatanāmiva 227
nindanti tuṇhimāsīnaṁ nindanti bahubhāṇinaṁ
mitabhāṇimpi nindanti natthi loke anindito.

8. na cāhu na ca bhavissati na cetarahi vijjati 228
ekantaṁ nindito poso ekantaṁ vā pasaṁsito.

9. yañce viññū pasaṁsanti anuvicca suve suve 229
acchiddavuttiṁ medhāviṁ paññāsīlasamāhitaṁ.

10. nekkhaṁ jambonadasseva ko taṁ ninditumarahati 230
devā'pi naṁ pasaṁsanti brahmunā'pi pasaṁsito.

11. kāyappakopaṁ rakkheyya kāyena saṁvuto siyā 231
kāyaduccaritaṁ hitvā kāyena sucaritaṁ care.

12. vacīpakopaṁ rakkheyya vācāya saṁvuto siyā 232
vacīduccaritaṁ hitvā vācāya sucaritaṁ care.

13. manopakopaṁ rakkheyya manasā saṁvuto siyā 233
manoduccaritaṁ hitvā manasā sucaritaṁ care.

3 akrodhena jayet krodhaṁ
asādhūṁ sādhunā jayet.
jayet kadaryaṁ dānena
satyenā nṛta vādinam. (mahābhārata)

[bjt page 84] [\x  84/]
14. kāyena saṁvutā dhīrā atho vācāya saṁvutā 234
manasā saṁvutā dhīrā te ve suparisaṁvutā.

sattarasamo kodhavaggo.

[pts page 035] [\q  35/]
18. malavaggo.

1. paṇḍupalāso'va dāni'si yamapurisā'pi ca taṁ upaṭṭhitā 235
uyyogamukhe ca tiṭṭhasi patheyyampi ca te na vijjati.

2. so karohi dīpamattano khippa vāyama paṇḍito bhava 236
niddhantamalo anaṅgaṇo dibbaṁ ariyabhūmimehisi.

3. upanītavayo ca dāni'si sampayāto'si yamassa santike 237
vāso'pi cate tthi antarā pātheyyampi ca te na vijjati.

4. so karohi dīpamattano khippa vāyama paṇḍito bhava 238
niddhantamalo anaṅgaṇo na puna jātijaraṁ upehisi.

5. anupubbena medhāvī thokathokaṁ khaṇe khaṇe 239
kammāro rajatasseva niddhame malamattano.

6. ayasā'va malaṁ samuṭṭhitaṁ taduṭṭhāya tameva khādati 240
evaṁ atidhonacārinaṁ sakakammāni nayanti duggatiṁ.

[pts page 036] [\q  36/]
7. asajjhāyamalā mantā anuṭṭhānamalā gharā 241
malaṁ vaṇṇassa kosajjaṁ pamādo rakkhato malaṁ.

8. malitthiyā duccaritaṁ maccheraṁ dadato malaṁ 242
malā ve pāpakā dhammā asmiṁ loke paramhi ca.

[bjt page 86] [\x  86/]
9. tato malā malataraṁ avijjā paramaṁ malaṁ 243
etaṁ malaṁ pahatvāna nimmalā hotha bhikkhavo.

10. sujīvaṁ ahirikena kākasūrena dhaṁsinā 244
pakkhandinā pagabbhena saṁkiliṭṭhena jīvitaṁ.

11. hirimatā ca dujjīvaṁ niccaṁ sucigavesinā 245
alīnenāpagabbhena suddhājīvena passatā.

12. yo pāṇamatipāteti musāvādaṁ ca bhāsati 246
loke adinnaṁ ādiyati paradāraṁ ca gacchati.

13. surāmerayapānaṁ ca yo naro anuyuñjati 247
idheva poso lokasmiṁ mūlaṁ khaṇati attano.

14. evambho purisa jānāhi pāpadhammā asaññatā 248
mā taṁ lobho adhammo ca ciraṁ dukkhāya randhayuṁ.

15. dadāti ve yathā saddhaṁ yathā pasādanaṁ jano 249
tattha ve maṅku yo hoti paresaṁ pānabhojane
na so divā vā rattiṁ vā samādhiṁ adhigacchati.

[pts page 037] [\q  37/]
16. yassa cetaṁ samucchannaṁ mūlaghaccaṁ samūhataṁ 250
sa ve divā vā rattiṁ vā samādhiṁ adhigacchati.

17. natthi rāgasamo aggi natthi dosasamo gaho 251
natthi mohasamaṁ jālaṁ natthi taṇhāsamā nadī.

18. sudassaṁ vajjamaññesaṁ attano pana duddasaṁ 252
paresaṁ hi so vajjāni opuṇāti yathā bhūsaṁ
attano pana chādeti kaliṁ'va kitavā saṭho.

19. paravajjānupassissa niccaṁ ujjhānasaññino 253
āsavā tassa vaḍḍhanti ārā so āsavakkhayā.

[bjt page 88] [\x  88/]
20. ākāse padaṁ natthi samaṇo natthi bāhire 254
papañcābhiratā pajā nippapañcā tathāgatā.

21. ākāse padaṁ natthi samaṇo natthi bāhire 255
saṅkhārā sassatā natthi natthi buddhānaṁ iñjitaṁ.

malavaggo aṭṭhārasamo.

[pts page 038] [\q  38/]
19. dhammaṭṭhavaggo.

1. na tena hoti dhammaṭṭho yenatthaṁ sahasā naye 256
yo ca atthaṁ anatthañca ubho niccheyya paṇḍito.

2. asāhasena dhammena samena nayatī pare 257
dhammassa gutto medhāvī dhammaṭṭho'ti pavuccati.

3. na tena paṇḍito hoti yāvatā bahu bhāsati 258
khemī averī abhayo paṇḍito'ti pavuccati.

4. na tāvatā dhammadharā yāvatā bahu bhāsati 259
yo ca appampi sutvāna dhammaṁ kāyena passati
sa ve dhammadharo hoti yo dhammaṁ nappamajjati.

5. na tena thero hoti yenassa palitaṁ siro 260
paripakko vayo tassa moghajiṇṇo'ti vuccati.

4 na tāvatā dharmadharo yāvatā bahu bhāṣate
yastvīhālpamapi śrutvā dharmakāyena vai spṛśet
sa vai dharmadharo bhavati yo dharme na pramadyate.
(udānavarga. 4. 5. 21)
na tavata dhamadharo yavata baho bhaṣati
yo tu apa bi śūtvana dhamu kaphana phasati
sa ho dhamadharo hoti yo dhamu na pramajati.
(prā. dha. [a. 3](10)
5 na tena vṛddho bhavati yenāsya palitaṁ śīra:
yo vai yuvā'pyadhīyānastaṁdevā: sthaviraṁ vidu: . (manusmṛti. 2. 158)

[bjt page 90] [\x  90/]
6. yamhi saccaṁ ca dhammo ca ahiṁsā saṁyamo damo 261
sa ve vantamalo dhīro thero iti pavuccati.

7. na vākkaraṇamattena vaṇṇapokkharatāya vā 262
sādhurūpo naro hoti issukī maccharī saṭho.

8. yassa ce taṁ samucchinnaṁ mūlaghaccaṁ samūhataṁ 263
sa vantadoso medhāvī sādhurūpo'ti vuccati.

9. na muṇḍakena samaṇo abbato alikaṁ bhaṇaṁ 264
icchālobhasamāpanno samaṇo kiṁ bhavissati.

[pts page 039] [\q  39/]
10. yo ca sameti pāpāni aṇuṁ thūlāni sabbaso 265
samitattā hi pāpānaṁ samaṇo'ti pavuccati.

11. na tena bhikkhū hoti yāvatā bhikkhate pare 266
vissaṁ dhammaṁ samādāya bhikkhu hoti na tāvatā.

12. yo'dha puññca pāpañca bāhetvā brahmacariyavā 267
saṅkhāya loke carati sa ce bhikkhū'ti vuccati.

13. na monena muni hoti mūḷharūpo aviddasu 268
yo ca tulaṁ'va paggayha varamādāya paṇḍito.

11 bhikṣurna tāvatā bhavati yācatā bhakṣate parān
viṣamān dharmān samādāya bhikṣurbhoti na tāvatā.
(mahāvastu. 3 piṭa. 423)
na bhikhu tavata hoti yavata bhichati para
viśpadharma samadai bhikhu hoti na tavata. (prā. dha. [b. 26]
12 yastukāmāṁśva pāpaṁ ca dhikkṛtvā brahmacaryavān
ni: śreṇibhūto sapragño savai bhikṣurīti ucyate.
(mahāvastu. 3 piṭa. 423)
yā tu baheti pavana vata va bramacayiyava
saghai carati loku so tu bhikhu tu vucati. (prā. dha. [b. 27]

[bjt page 92] [\x  92/]
14. pāpāni parivajjeti sa manī tena so muni 269
yo munāti ubho loke muni tena pavuccati.

15. na tena ariyo hoti yena pāṇāni hiṁsati 270
ahiṁsā sabbapāṇānaṁ ariyo'ti pavuccati.

16. na sīlabbatamattena bāhusaccena vā pana 271
atha vā samādhilābhena vivicca sayanena vā.

17. phusāmi nekkhammasukhaṁ aputhujjanasevitaṁ 272
bhikkhu vissāsamāpādi appatto āsavakkhayaṁ.

dhammaṭṭhavaggo ekūnavīsatimo.
[pts page 040] [\q  40/]

20. maggavaggo.

1. maggānaṭṭhaṅgiko seṭṭho saccānaṁ caturo padā 273
virāgo seṭṭho dhammānaṁ divipadānaṁ ca cakkhumā.

2. eso'va maggo natthañño dassanassa visuddhiyā 274
etaṁ hi tumhe paṭipajjatha mārassetaṁ pamohanaṁ.

3. etaṁ hi tumhe paṭipannā dukkhassantaṁ karissatha 275
akkhāto ve mayā maggo aññāya sallasatthanaṁ.

16 na śīlavratamātreṇa bāhuśrutyena vā puna:
atha vā samādhilābhena prāntaśayyāsanena ca
na śilavatamatrena bahosutena va pano
adha samadhilabhena vivitaśayanena va. (prā. dha. [b. 22]
17 spṛhayaṁ naiṣkāmyasukhaṁ apṛthagjanasevitam
bhikṣu viśvāsammāpado aprāpte aśravakṣaye. (udānavarga)
phuṣamu nekhamasukhu aprudhajanasevi
hikhu viśpaśama. . . . . . . . apate aśava chaye. (prā. dha. [b. 25]
1 magana aṭhagio śeṭho savana cauri pada
viraku śeṭho dhamana praṇagutana cakhuma. (prā. dha. [a](3. 4)

[bjt page 94] [\x  94/]
4. tumhehi kiccaṁ ātappaṁ akkhātāro tathāgatā 276
paṭipannā pamokkhanti jhāyino mārabandhanā.

5. sabbe baṅkhārā aniccā'ti yadā paññāya passati 277
atha nibbindati dukkhe esa maggo visuddhiyā.

6. sabbe baṅkhārā dukkhā'ti yadā paññāya passati 278
atha nibbindati dukkhe esa maggo visuddhiyā.

7. sabbe dhammā anattā'ti yadā paññāya passati 277
atha nibbindati dukkhe esa maggo visuddhiyā.

8. uṭṭhānakālamhi anuṭṭhahāno 278
yuvā balī ālasiyaṁ upeto
saṁsannasaṅkappamano kusīto
paññāya maggaṁ alaso na vindati.

[pts page 041] [\q  41/]
9. vācānurakkhī manasā susaṁvuto 281
kāyena ca akusalaṁ na kayirā
ete tayo kammapathe visodhaye
ārādhaye maggaṁ isippaveditaṁ.

10. yogā ve jāti bhūri ayogā bhūrisaṅkhayo 282
etaṁ dvedhā pathaṁ ñatvā bhavāya vibhavāya ca
tathattānaṁ niveseyya yathā bhūri pavaḍḍhati.

5 savi saghara anica ti yada prañaya paśati
tada nivinati dukha eso magu visodhi a.
6 savi sasara dukha ti yada prañae gradhati
tada nivinati dukha eṣo mago visodhi a. (prā. dha. [a](3. 1. 2)
7 sarva dhama anatma ti yada paśati cachuma
tada nivinati dukha eṣo mago visodhi a. (prā. dha. [a](3. 3)
8 utthāna kāleṣū nibhinavīryyoyuvā balī. . . . . . . ko nirāśa:
sadeva saṁkalpahata: kusīdo gñānasya mārgaṁ satataṁ na vetti.
(udānavarga apramāda. 5. 21)
uṭhane alasa anuṭhahatu yoi bali alasae uvito
saṁsana sagapa mano samatima prañai maga alasu na vinati.
(prā. dha. [a](3. 9)

[bjt page 96] [\x  96/]
11. vanaṁ chindatha mā rukkhaṁ vanato jāyatī bhayaṁ 283
chetvā vanañca vanathañca nibbanā hotha bhikkhavo.

12. yāvaṁ vanatho na chijjati anumatto'pi narassa nārisu 284
paṭibaddhamano'va tāva so vaccho khīrapako'va mātari.

13. ucchinda sinehamattano kumudaṁ sāradikaṁ'va pāṇinā 285
santimaggameva brūhaya nibbāṇaṁ sugatena desitaṁ.

14. idha vassaṁ vasissāmi idha hemanta gimbhisu 286
iti bālo vicinteti antarāyaṁ na bujjhati.

15. taṁ puttapasusammattaṁ byāsattamanasaṁ naraṁ 287
suttaṁ gāmaṁ mahogho'va maccu ādāya gacchati.

[pts page 042] [\q  42/]
16. na santi puttā tāṇāya na pitā napi bandhavā 288
antakenādhipannassa natthi ñātisu tāṇatā.

17. etamatthavasaṁ ñatvā paṇḍito sīlasaṁvuto 289
nibbāṇagamanaṁ maggaṁ khippameva visodhaye

maggavaggo vīsatimo.

21. pakiṇṇakavaggo.

1. mattāsukhapariccāgā passe ce vipulaṁ sukhaṁ 290
caje mattāsukhaṁ dhīro sampassaṁ vipulaṁ sukhaṁ.

2. paradukkhūpadānena attano sukhamicchati 291
verasaṁsaggasaṁsaṭṭho verā so na parimuccati.

14 iha varṣaṁ kariṣyāmi hemantaṁ gīraṣmameva ca
bālo vicintayatīti hyantarāya na paśyati. (anityavarga. 5. 38)
15 taṁ putrapaśusampannaṁ vyāsaktamanasaṁ naram
supataṁ vyāghro mṛgamiva mṛtyurādāya gacchati.
(mahābhārata. 12. 175)
taṁ putrapaśusammattaṁ vyāsaktamānasaṁ naram
supataṁgrāmaṁ mahogha iva mṛtyurādāya gacchati.
(udānavarga. 1. 5. 39)
1 mātrāsukha parityāgādya: paśyevipulaṁ sukham
tyajenmātrāsukhaṁ dhīra: saṁpaśyan vipulaṁ sukham.
(udānavarga-sukhavarga. 5. 30)
2 para duhuvadanena yo atmano suhamichati
vera saṣaga sasaṭho so dubha na parimucati. (prā. dha. [c][vo. 42]

[bjt page 98] [\x  98/]
3. yaṁ hi kiccaṁ tadapaviddhaṁ akiccaṁ pana kayirati 292
unnalānaṁ pamattānaṁ tesaṁ vaḍḍhanti āsavā.

4. yesañca susamāraddhā niccaṁ kāyagatā sati 293
akiccaṁ te na sevanti kicce sātaccakārino
satānaṁ sampajānānaṁ atthaṁ gacchanti āsavā.

[pts page 043] [\q  43/]
5. mātaraṁ pitaraṁ hantvā rājāno dve ca khattiye 294
raṭṭhaṁ sānuvaraṁ hantvā anīgho yāti brāhmaṇo.

6. mātaraṁ pitaraṁ hantvā rājāno dve ca sottiye 295
veyyagghapañcamaṁ hantvā anīgho yāti brāhmaṇo.
7. suppabuddhaṁ pabujjhanti sadā gotamasāvakā 296
yesaṁ divā ca ratto ca niccaṁ buddhagatā sati.

8. suppabuddhaṁ pabujjhanti sadā gotamasāvakā 297
yesaṁ divā ca ratto ca niccaṁ dhammagatā sati.

9. suppabuddhaṁ pabujjhanti sadā gotamasāvakā 298
yesaṁ divā ca ratto ca niccaṁ saṅghagatā sati.

10. suppabuddhaṁ pabujjhanti sadā gotamasāvakā 299
yesaṁ divā ca ratto ca niccaṁ kāyagatā sati.

11. suppabuddhaṁ pabujjhanti sadā gotamasāvakā 300
yesaṁ divā ca ratto ca ahiṁsāya rato mano.

4 yeṣāntu susamārabdhā nityaṁ kāyagatā smṛti:
akṛtyaṁ te na kurvanti kṛtye sātatyakāriṇa:
smṛtānāṁ samprajānānāmastaṁ gacchanti āśravā: (udānavarga. 4. 19. 20)
5 supraudhu praujati imi gotamaśavaka
yeṣa divaya rati va nica budhakata smati. (prā. dha. [a](4. 5)
8 supraudhu. . . . . nica dhamakata smati. (prā. dha. [a](4. 5)
9 supraudhū praujhati sada gotamaśavaka
yeṣa diva ya rati ca nica saghakata smati. (prā. dha. [a](4. 6)
10 supraudhū. . . . . nica kayakata smati. (prā. dha. [a](4. 7)
11 supraudhū. . . . . ahiṁsai rato mano. (prā. dha. [a](4. 8)

[bjt page 100] [\x 100/]
12. suppabuddhaṁ pabujjhanti sadā gotamasāvakā 301 yesaṁ divā ca ratto ca bhāvanāya rato mano.

13. duppabbajjaṁ durabhiramaṁ durāvāsā gharā dukhā 302
dukkhosamānasaṁvāso dukkhānupatitaddhagu
tasmā na caddhagu siyā dukkhānupatito siyā.

14. saddho sīlena sampanno yasobhogasamappito 303
yaṁ yaṁ padesaṁ bhajati tattha tattheva pūjito.

15. dūre santo pakāsanti himavanto'va pabbato 304
asantettha na dissanti rattiṁ khittā yathā sarā.

[pts page 044] [\q  44/]
16. ekāsanaṁ ekaseyyaṁ eko caramatandito 305
eko damayamattānaṁ vanante ramito siyā.

ekavīsatimo pakiṇṇakavaggo.

22. niraya vaggo.

1. abhūtavādī nirayaṁ upeti yo cāpi katvā na karomīti cāha 306
ubho'pi te pecca samā bhavanti nihīnakammā manujā parattha.

12 supraudhū. . . . . . . bhavanai rato mano. (prā. dha. [a](4. 8)
14 sadhū śilena sabano yaśa bhoga samapitū
yena yeneva vayati tena teneva puyita. (prā. dha. [c. 25]

[bjt page 102] [\x 102/]
2. kāsāvakaṇṭhā bahavo pāpadhammā asaññatā 307
pāpā pāpehi kammehi nirayaṁ te upapajjare.

3. seyye ayoguḷo bhutto tatto aggisikhūpamo 308
yañce bhūñjeyya dussīlo raṭṭhapiṇḍaṁ asaññato.

4. cattāri ṭhānāni naro pamatto 309
āpajjati paradārūpasevī
apuññalābhaṁ na nikāmaseyyaṁ
nindaṁ tatiyaṁ nirayaṁ catutthaṁ.

[pts page 045] [\q  45/]
5. apuññalābho ca gatī ca pāpikā 310
bhītassa bhītāya ratī ca thokikā
rājā ca daṇḍaṁ garukaṁ paṇeti
tasmā naro paradāraṁ na seve.

6. kuso yathā duggahito hatthamevānukantati 311
sāmaññaṁ dupparāmaṭṭhaṁ nirayāyupakaḍḍhati.

7. yaṁ kiñci sithilaṁ kammaṁ saṁkiliṭṭhaṁ ca yaṁ vataṁ 312
saṅkassaraṁ brahmacariyaṁ na taṁ hoti mahapphalaṁ.

8. kayirā ce kayirāthenaṁ daḷhamenaṁ parakkame 313
saṭhilo hi paribbājo bhiyyo ākirate rajaṁ.

9. akataṁ dukkataṁ seyyo pacchā tapati dukkataṁ 314
kataṁ ca sukataṁ seyyo yaṁ katvā nānutappati.

9 akita kukita ṣehu-pacha tavati drukita
kita nu sukita ṣehu-yakitva nanutapati. (prā. dha. [c. 40]
akṛtaṁ kukṛtācchreya: -paścāttapati duṣkatṛm
Śocate duṣkṛtaṁ kṛtvā-śocate durgatiṁ gata:
kṛtaṁ tu sukṛtaṁ śreyo-yatkṛtvā nānutapyate
nandate sukṛtaṁ kṛtvā-nandate sugatiṁ gata: .
(udānavarga. 29. [vv. 44]

[bjt page 104] [\x 104/]
10. nagaraṁ yathā paccantaṁ guttaṁ santarabāhiraṁ 315
evaṁ gopetha attānaṁ khaṇo vo mā upaccagā
khaṇātītā hi socanti nirayamhi samappitā.

11. alajjitāye lajjanti lajjitāye na lajjare 316
micchādiṭṭhisamādānā sattā gacchanti duggatiṁ.

12. abhaye bhayadassino bhaye cābhayadassino 317
micchādiṭṭhisamādānā sattā gacchanti duggatiṁ.

[pts page 046] [\q  46/]
13. avajje vajjamatino vajje cāvajjadassino 318
micchādiṭṭhisamādānā sattā gacchanti duggatiṁ.

14. vajjaṁ ca vajjato ñatvā avajjaṁ ca avajjato 319
sammādiṭṭhisamādānā sattā gacchanti suggatiṁ.

nirayavaggo dvāvīsatimo.

23. nāgavaggo.

1. ahaṁ nāgo'va saṅgāme cāpāto patitaṁ saraṁ 320
ativākyaṁ titikkhissaṁ dussīlo hi bahujjano.

2. dantaṁ nayanti samitiṁ dantaṁ rājā'bhirūhati 321
danto seṭṭho manussesu yo'tivākyaṁ titikkhati.

3. varamassatarā dantā ājānīyā ca sindhavā 322
kuñjarā ca mahānāgā attadanto tato varaṁ.

4. na hi etehi yānehi gaccheyya agataṁ disaṁ 323
yathāttanā sudantena danto dantena gacchati.

1 ahaṁ nāga iva saṁgrāme cāpata: patitaṁ śaram
ativākyaṁ titikṣāmi du: śīlo hi mahājana: . (udānavarga)
aho nako va sagami cavadhi vatita śara
ativaka ti. . . . . . . . . . druśilo hi baho jano.
(prā. dha. [c. 31]

[bjt page 106] [\x 106/]
5. dhanapālako nāma kuñjaro kaṭukappabhedano dunnivārayo 324
baddho kabalaṁ na bhuñjati sumarati nāgavanassa kuñjaro.

[pts page 047] [\q  47/]
6. middhī yadā hoti mahagghaso ca niddāyitā samparivattasāyī 325
mahāvarāho'va nivāpapuṭṭho punappunaṁ gabbhamupeti mando.

7. idaṁ pure cittamacāri cārikaṁ 326
yenicchakaṁ yatthakāmaṁ yathāsukhaṁ
tadajjahaṁ niggahessāmi yoniso
hatthippabhinnaṁ viya aṅkusaggaho.

8. appamādaratā hotha sacittamanurakkhatha 327
duggā uddharathattānaṁ paṅke sanno'va kuñjaro.

9. sace labhetha nipakaṁ sahāyaṁ 328
saddhiṁ caraṁ sādhu vihāri dhīraṁ
abhibhuyya sabbāni parissayāni
careyya tenattamano satīmā.

10. no ce labhetha nipakaṁ sahāyaṁ 329
saddhiṁ caraṁ sādhu vihāri dhīraṁ
rājā'va raṭṭhaṁ vijitaṁ pahāya
eko care mātaṅgaraññe'va nāgo.

11. ekassa caritaṁ seyyo 330
natthi bāle sahāyatā
eko care na ca pāpāni kayirā
appossukko mātaṅgaraññe'va nāgo.

12. atthamhi jātamhi sukhā sahāyā 331
tuṭṭhī sukhā yā itarītarena
puññaṁ sukhaṁ jīvitasaṅkhayamhi
sabbassa dukkhassa sukhaṁ pahāṇaṁ.

8 apramādaratā bhavata suśīlā bhavata bhikṣaca:
susamābhitasaṁkalapā: svacittamanurakṣata. (udānavarga. apramāda. 5. 36)
apramadarata bhodha sadhami supravedite
drugha udhvaradha atmana paga sana va kuñaru. (prā. dha. )
9 sa cellabheta nipakaṁ sahāyakaṁ
sāṁrdha caraṁ sādhūvihāridhīram
abhibhūya sarvāṇi parisuvāṇi
careta tenāttamanā: pratismṛta: .
(mūlasarvāstivāda vinaya. ko. va. )
10 sa cellabheta nipakaṁ sahāyakaṁ
sāṁrdhacaraṁ sādhūvihāridhīram
rājeva rāṣṭraṁ vipulaṁ prahāya
ekaścarenna ca pāpāni kuryyāt. (mūlasarvāstivāda vinaya. ko. va. )
11 ekasya caritaṁ śroyā na tu bāle sahāyatā
alpotsukaścaredeko mātaṁgaraṇyanāgavat.
(mūlasarvāstivāda vinaya. ko. va. )

[pts page 048] [\q  48/]
[bjt page 108] [\x 108/]
13. sukhā matteyyatā loke atho petteyyatā sukhā 332
sukhā sāmaññatā loke atho brahmaññatā sukhā.

14. sukhaṁ yāva jarā sīlaṁ sukhā saddhā patiṭṭhitā 333
sukho paññāya paṭilābho pāpānaṁ akaraṇaṁ sukhaṁ.

nāgavaggo tevīsatimo.

24. taṇhāvaggo.

1. manujassa pamattacārino taṇhā vaḍḍhati māluvā viya 334
so palavati hurāhuraṁ phalamicchaṁ'va vanasmiṁ vānaro.

2. yā esā sahatī jammī taṇhā loke visattikā 335
sokā tassa pavaḍḍhanti abhivaṭṭhaṁ'va bīraṇaṁ.

3. yo ce taṁ sahatī jammiṁ taṇhaṁ loke duraccayaṁ 336
sokā tamhā papatanti udabindū'va pokkharā.

4. taṁ vo vadāmi bhaddaṁ vo yāvantettha samāgatā 337
taṇhāya mūlaṁ khaṇatha usīrattho' bīraṇaṁ
mā vo nalaṁ'va soto'va māro bhañji punappunaṁ.

[pts page 049] [\q  49/]
5. yathāpi mūle anupaddave daḷhe 338
chinno'pi rukkho punareva rūhati
evampi taṇhānusaye anūhate
nibbatti dukkhamidaṁ punappunaṁ.

6. yassa chattiṁsati sotā manāpassavanā bhūsā 339
vāhā vahanti duddiṭṭhiṁ saṅkappā rāganissitā.

7. savanti sabbadhi sotā latā ubbhijja tiṭṭhati 340
tañca disvā lataṁ jātaṁ mūlaṁ paññāya chindatha.

4 ta yu vadami bhadrañu yavatetha samakata
apramada rata bhodha sadhami supravediti. (prā. dha. [a](2. 7)

[bjt page 110] [\x 110/]
8. saritāni sinehitāni ca somanassāni bhavanti jantuno 341
te sātasitā sukhesino te ve jāti jarūpagā narā.

9. tasiṇāya purakkhatā pajā parisappanti saso'va bādhito 342
saṁyojanasaṅgasattā dukkhamupenti punappunaṁ cirāya.

10. tasiṇāya purakkhatā pajā parisappanti saso'va bādhito 343
tasmā tasiṇaṁ vinodaya bhikkhu ākaṅkhī virāgamattano.

11. yo nibbanatho+ vanādhimutto vanamutto vanameva dhāvati 344
taṁ puggalametha passatha mutto bandhanameva dhāvati.

[pts page 050] [\q  50/]
12. na taṁ daḷhaṁ bandhanamāhu dhīrā 345
yadāyasaṁ dārujaṁ babbajañca
sārattarattā maṇikuṇḍalesu
puttesu dāresu ca yā apekhā.

13. etaṁ daḷhaṁ bandhanamāhu dhīrā 346
ohārinaṁ sithilaṁ duppamuñcaṁ
etampi chetvāna paribbajanti
anapekkhino kāmasukhaṁ pahāya.

14. ye rāgarattānupatanti sotaṁ 347
sayaṁ kataṁ makkaṭako'va jālaṁ
etampi chetvāna vajanti dhīrā
anapekkhino sabbadukkhaṁ pahāya.

15. muñca pure muñca pacchato majjhe muñca bhavassa pāragū 348
sabbattha vimuttamānaso na puna jātijaraṁ upehisi.

16. vitakkapamathitassa jantuno tibbarāgassa subhānupassino 349
bhiyyo taṇhā pavaḍḍhati esa kho daḷhaṁ karoti bandhanaṁ.

12 na taddṛḍhaṁ bandhanamāhurāryā yadāyasaṁ dāravaṁ balbajaṁ ca
saṁraktacittā maṇikūṇḍaleṣu putreṣu dāreṣū ya ya avekṣā: .
13 etaddṛḍhaṁ bandhanamāhurāryā samaṁ tata: susthiraṁ duṣpramuṁcam
etadapi chitvā parivrajanti anapekṣiṇa: kāmasukhaṁ prahāya.
(udānavarga kāma. [vv. 5, 6]
12 na ta driḍha bandhana dhira ya asa daruva babana va
sarata cita mani kunaleṣū putreṣu dareṣū ya ya aveha.
13 eta driḍha bandhana maha dhira oharina śiśila drupamujū
eta bi chitvana parivrayati anavehino kama suhu prahai.
(prā. dha. [g][vo. 31, 32]
14 ye rakarata anuvatati sotu
saigata. . . . . . . . . . .
eta bi chetvana parivrayati
anavehino kama suha prahai. (prā. dha. [c][vo. 33]
+ praggalameva sī. mu.
15 muṁca purato muṁca paścato madhye muṁca bhavasya pāraga:
sarvatra vimuktamānaso na punarjātijarāmupeṣyasi. (udānavarga. 29, 66)
muju puratu muju pajatu majhatu muju bhavasa parako
sarvatra vimutamanaso na puna jatijara vuvehisi. (prā. dha. [c][vo. 22]

[bjt page 112] [\x 112/]
17. vitakkupasame ca yo rato asubhaṁ bhāvayati sadā sato 350
esa kho vyantikāhiti esa checchati mārabandhanaṁ.

[pts page 051] [\q  51/]
18. niṭṭhaṁ gato asantāsī vītataṇho anaṅgaṇo 351
acchindi bhavasallāni antimo'yaṁ samussayo.

19. vītataṇho anādāno niruttipadakovido 352
akkharānaṁ sannipātaṁ jaññā pubbaparāni ca
sa ve antimasārīro mahāpañño mahāpuriso'ti vuccati.

20. sabbābhibhū sabbavidū'hamasmi 353
sabbesu dhammesu anūpalitto
sabbañjaho taṇhakkhaye vimutto
sayaṁ abhiññāya kamuddiseyyaṁ.

21. sabbadānaṁ dhammadānaṁ jināti 354
sabbaṁ rasaṁ dhammaraso jināti
sabbaṁ ratiṁ dhammaratī jināti
taṇhakkhayo sabbadukkhaṁ jināti.

22. hananti bhogā dummedhaṁ no ve pāragavesino 355
bhogataṇhāya dummedho hanti aññe'va attanā.

23. tiṇadosāni khettāni rāgadosā ayaṁ pajā 356
tasmā hi vītarāgesu dinnaṁ hoti mahapphalaṁ.

23. tiṇadosāni khettāni dosadosā ayaṁ pajā 357
tasmā hi vītadosesu dinnaṁ hoti mahapphalaṁ.

20 sarvābhibhū sarvavido' hamasimi sarvehi dharmehi anopalipta:
sarvagño'haṁ tṛṣṇākṣaye vimukto svayaṁ abhigñāya kamuddiśeyama.
(mahāvastu. 325)

[bjt page 114] [\x 114/]
25. tiṇadosāni khettāni mohadosā ayaṁ pajā 358
tasmā hi vītamohesu dinnaṁ hoti mahapphalaṁ.

[pts page 052] [\q  52/]
26. tiṇadosāni khettāni icchādosā ayaṁ pajā 359
tasmā hi vigaticchesu dinnaṁ hoti mahapphalaṁ.

taṇhāvaggo catuvīsatimo.

25. bhikkhuvaggo.

1. cakkhunā saṁvaro sādhu sādhu sotena saṁvaro 360
ghāṇena saṁvaro sādhu sādhu jivhāya saṁvaro.

2. kāyena saṁvaro sādhu sādhu vācāya saṁvaro 361
manasā saṁvaro sādhu sādhu sabbattha saṁvaro
sabbattha saṁvuto bhikkhu sabbadukkhā pamuccati.

3. hattha saññato pādasaññato 362
vācāya saññato saññatuttamo
ajjhattarato samāhito
eko santusito tamāhu bhikkhuṁ.

4. yo mukhasaññato bhikkhu mantabhāṇī anuddhato 363
atthaṁ dhammaṁ ca dīpeti madhuraṁ tassa bhāsitaṁ.

[pts page 053] [\q  53/]
5. dhammārāmo dhammarato dhammaṁ anuvicintayaṁ 364
dhammaṁ anussaraṁ bhikkhu saddhammā na parihāyati.

6. salābhaṁ nātimaññeyya nāññesaṁ pihayaṁ care 365
aññesaṁ pihayaṁ bhikkhu samādhiṁ nādhigacchati.

7. appalābho'pi ce bhikkhu salābhaṁ nātimaññati 366
taṁ ve devā pasaṁsanti suddhājīviṁ atanditaṁ.
1 cakṣuṣā saṁvaro sādhu sādhu śrotreṇa saṁvara:
kāyena saṁvaro sādhu manasā sādhu saṁvara:
sarvatra saṁvṛto bhikṣu: sarvadu: khāt pramucyate. (mahāvastu. 3. pi. 423)
2 kaena sañamu sadhu sadhu vayai sañamu
manena sañamu sadhu sadhu savatra sañamu
savatra sañato bhikhu sava dugatio jahi. (prā. dha. [b. 9]
3 hatasañatu padasañatu vayasañatu savutidrio
ajhatmarato samahito eko satusito tamahu bhikhu.
(prā. dha. [b. 10]
4 yo muhena sañato bhikhu matabhani anudhato
arthadharmu ji deseti mayuru tasa bhasita. (prā. dha. [b. 11]
5 dharmārāmo dharmarato dharmamanuvicintayan
dharmaṁ samanusmaran hikṣu: saddharmānna parihāyati.
(mahāvastu. 3. pi. 421)
6 salabhu natimañe a nañeṣa samihao sia
añeṣa saddhamiha bhikhu samadhi nadhikajati. (prā. dha. [b. 20]

[bjt page 116] [\x 116/]
8. sabbaso nāmarūpasmiṁ yassa natthi mamāyitaṁ 367
asatā ca na socati sa ve bhikkhū'ti vuccati.

9. mettāvihārī yo bhikkhū pasanno buddhasāsane 368
adhigacche padaṁ santaṁ saṅkhārūpasamaṁ sukhaṁ.

10. siñca bhikkhu imaṁ nāvaṁ sittā te lahumessati 369
chetvā rāgaṁ dosaṁ ca tato nibbāṇamehisi.

11. pañca chinde pañca jahe pañca cuttari bhāvaye 370
pañcasaṅgātigo bhikkhu oghatiṇṇo'ti vuccati.

12. jhāya bhikkhu mā ca pāmado 371
mā te kāmaguṇe bhamassu cittaṁ
mā lohaguḷaṁ gilī pamatto
mā kandi dukkhamidanti ḍayhamāno.

13. natthi jhānaṁ apaññassa paññā natthi ajhāyato 372
yamhi jhānaṁ ca paññā ca sa ve nibbāṇasantike.

[pts page 054] [\q  54/]
14. suññāgāraṁ paviṭṭhassa santacittassa bhikkhuno 373
amānusī rati hoti sammā dhammaṁ vipassato.

15. yato yato sammasati khandhānaṁ udayabbayaṁ 374
labhati pītipāmojjaṁ amataṁ taṁ vijānataṁ.

16. tatrāyamādi bhavati idha paññassa bhikkhuno 375
indriyagutti santuṭṭhī pātimokkhe ca saṁvaro.

8 savasu namaruvasa yasa nathi mamaita
asata i na śoyati so hu bhikhu tu vucati. (prā. dha. [b. 38]
9 maitīravihārī yo bhikṣu: prasanno budaddhaśāsane
adhigacchati padaṁ śāntaṁ aśecanaṁ ca mocanam.
(mahāvastu. 3. 421)
metra vihara ye bhikkhu prasanu budha śasa. . . . . .
paḍivijhu pada śata sagharavośamu suha. (prā. dha. [b. 29]
10 siṁca bhikṣo imāṁ nāvaṁ siktā te lahumeṣyati
jitvā rāgaṁ ca dveṣaṁ ca tato nirvāṇameṣyasi. (mahāvastu. 3. 421)
sija bhikhu ima nama sita ti lahu mesiti
chetva raka ji dośa tato nivana eśiti. (prā. dha. [b. 34]
11 paja jina paja jahi paja utvari bhavai
paja sagadhio bhikhu ohatino'ti vucati. (prā. dha. [b. 16]
12 jai bhikhu ma yi pramadi ma te kamaguṇa bhameṁsu cittaṁ
ma lohaguḍa gili pramata kana dukhamida ti dajhamano.
(prā. dha. [b. 34]
13 nathi jhana aprañasa praña nathi ajhayato
yasa jhana ca praña ya so ho nirvanasa sati a. (prā. dha. [b. 16]
14 suñakare praviṭhasa śatacitasa bhikhuno
amanuṣa rati hoti same dharma vivaśatu. (prā. dha. [b. 12]
15 yato yato samaṣati khandhana udayavaya
lahati pirati pramoju amutu ta vijanatu. (prā. dha. [b. 17]
16 tatrai adi bhavati tadha prañasa bhikhuno
idriyagoti satuṭhī pratimukhei. . . (prā. dha. [b. 17]

[bjt page 118] [\x 118/]
17. mitte bhajassu kalyāṇe suddhājīve atandite 376
paṭisanthāravuttyassa ācārakusalo siyā
tato pāmojjabahulo dukkhassantaṁ karissasi.

18. vassikā viya pupphāni maddavāni pamuñcati 377
evaṁ rāgaṁ ca dosaṁ ca vippamuñcetha bhikkhavo.

19. santakāyo santavāco santavā susamāhito 378
vantalokāmiso bhikkhu upasanto'ti vuccati.

20. attanā vodayattānaṁ paṭimāse'ttamattanā 379
so attagutto satimā sukhaṁ bhikkhu vihāhisi.

21. attā hi attano nātho attā hi attano gati 380
tasmā saññamayattānaṁ assaṁ bhadraṁ'va vāṇijo.

22. pāmojjabahulo bhikkhu pasanno buddhasāsane 381
adhigacche padaṁ santaṁ saṅkhārūpasamaṁ sukhaṁ.

[pts page 055] [\q  55/]
23. yo have daharo bhikkhu yuñjati buddhasāsane 382
so imaṁ lokaṁ pabhāseti abbhā mutto'va candimā.

bhikkhuvaggo pañcavīsatimo.

26. brāhmaṇavaggo.

1. chinda sotaṁ parakkamma kāme panuda brāhmaṇa 383
saṅkhārānaṁ khayaṁ ñatvā akataññū'si brāhmaṇa.

2. yadā dvayesu dhammesū pāragū hoti brāhmaṇo 384
athassa sabbe saṁyogā atthaṁ gacchanti jānato.

17 mitra bhaye a paḍiruva sudhayīva a. . .
paḍisaravuti asa aprak. . .
datu ayarakuśalo suhu bhikhu vihaṣisi. (prā. dha. [b. 18]
22 pramojabahulu yo bhikhu abhivuyu paripiraya
adhikachi pada śata aseyana moyaka. (prā. dha. [b. 31]
(aseyana=asecanakaṁ)
(moyaka=mocakaṁ)
1 jindhi srota: parakrāmya kāmān praṇuda brāhmaṇa
nāprahāya muni: kāmān ekatvamadhigacchati. (udānavarga. 10. 1)

[bjt page 120] [\x 120/]
3. yassa pāraṁ apāraṁ vā pārāpāraṁ na vijjati 385
vītaddaraṁ visaṁyuttaṁ tamahaṁ brūmi brāhmaṇaṁ.

4. jhāyiṁ virajamāsīnaṁ katakiccaṁ anāsavaṁ 386
uttamatthaṁ anuppattaṁ tamahaṁ brūmi brāhmaṇaṁ.

5. divā tapati ādicco rattiṁ ābhāti candimā 387
sannaddho khattiyo tapati jhāyī tapati brāhmaṇo
atha sabbamahorattiṁ buddho tapati tejasā.

[pts page 056] [\q  56/]
6. bāhitapāpo'ti brāhmaṇo samacariyā samaṇo'ti vuccati 388
pabbājayattano malaṁ tasmā pabbajito'ti vuccati.

7. na brāhmaṇassa pahareyya nāssa muñcetha brāhmaṇo 389
dhī brāhmaṇassa hantāraṁ tato dhī yassa muñcati.

8. na brāhmaṇassetadakiñci seyyo 390
yadā nisedho manaso piyehi
yato yato hiṁsamano nivattati
tato tato sammati meva dukkhaṁ.

9. yassa kāyena vācāya manasā natthi dukkataṁ 391
saṁvutaṁ tīhi ṭhānehi tamahaṁ brūmi brāhmaṇaṁ.

10. yamhā dhammaṁ vijāneyya sammāsambuddhadesitaṁ 392
sakkaccaṁ taṁ namasseyya aggihuttaṁ'va brāhmaṇo.

4 jhayi parakata budhu kitakica anasavu
budhu daśabalu vetu tamahu bromi bramana. (prā. dha. [b. 5]
5 diva tavati adivu rati abhai cadrimu
sanadhu chatirao tavati jhai tavati bramano
adha sarva ahoratra budhu tavati teyasa. (prā. dha. )

[bjt page 122] [\x 122/]
11. na jaṭāhi na gottena jaccā hoti brāhmaṇo 393
yamhi saccañca dhammo ca so sucī so'va brāhmaṇo.

12. kiṁ te jaṭāhi dummedha kiṁ te ajinasāṭiyā 394
abbhantaraṁ te gahaṇaṁ bāhiraṁ parimajjasi.

13. paṁsukūladharaṁ jantūṁ kisaṁ dhamanisanthataṁ 395
ekaṁ vanasmiṁ jhāyantaṁ tamahaṁ brūmi brāhmaṇaṁ.

[pts page 057] [\q  57/]
14. na cāhaṁ brāhmaṇaṁ brūmi yonijaṁ mattisambhavaṁ 396
bhovādī nāma so hoti sace hoti sakiñcano
akiñcanaṁ anādānaṁ tamahaṁ brūmi brāhmaṇaṁ.

15. sabbasaṁyojanaṁ chetvā yo ve na paritassati 397
saṅgātigaṁ vidaññuttaṁ tamahaṁ brūmi brāhmaṇaṁ.

16. chetvā naddhiṁ varattañca sandāmaṁ sahanukkamaṁ 398
ukkhittapalighaṁ buddhaṁ tamahaṁ brūmi brāhmaṇaṁ.

17. akkosaṁ vadhabandhaṁ ca aduṭṭho yo titikkhati 399
khantibalaṁ balānīkaṁ tamahaṁ brūmi brāhmaṇaṁ.

18. akkodhanaṁ vatavantaṁ sīlavantaṁ anussutaṁ 400
dantaṁ antimasārīraṁ tamahaṁ brūmi brāhmaṇaṁ.

19. vāri pokkharapatte'va āraggeriva sāsapo 401
yo na lippati kāmesu tamahaṁ brūmi brāhmaṇaṁ.

20. yo dukkhassa pajānāti idheva khayamattano 402
pannabhāraṁ visaṁyuttaṁ tamahaṁ brūmi brāhmaṇaṁ.

[bjt page 124] [\x 124/]
21. gambhīrapaññaṁ medhāviṁ maggāmaggassa kovidaṁ 403
uttamatthaṁ anuppattaṁ tamahaṁ brūmi brāhmaṇaṁ.

[pts page 058] [\q  58/]
22. asaṁsaṭṭhaṁ gahaṭṭhehi anāgārehi cūbhayaṁ 404
anokāsariṁ appicchaṁ tamahaṁ brūmi brāhmaṇaṁ.

23. nidhāya daṇḍaṁ bhūtesu tasesu thāvaresu ca 405
yo na hanti na ghāteti tamahaṁ brūmi brāhmaṇaṁ.

24. aviruddhaṁ viruddhesu attadaṇḍesu nibbutaṁ 406
sādānesu anādānaṁ tamahaṁ brūmi brāhmaṇaṁ.

25. yassa rāgo ca doso ca māno makkho ca pātito 407
sāsapo riva āraggā tamahaṁ brūmi brāhmaṇaṁ.

26. akakkasaṁ viññapaniṁ giraṁ saccaṁ udīraye 408
yāya nābhisaje kañci tamahaṁ brūmi brāhmaṇaṁ.

27. yo'dha dīghaṁ va rassaṁ vā aṇuṁ thūlaṁ subhāsubhaṁ 409
loke adinnaṁ nādiyati tamahaṁ brūmi brāhmaṇaṁ.

28. āsā yassa na vijjanti asmiṁ loke paramhi ca 410
nirāsayaṁ visaṁyuttaṁ tamahaṁ brūmi brāhmaṇaṁ.

29. yassālayā na vijjanti aññāya akathaṁkathī 411
amatogadhaṁ anuppattaṁ tamahaṁ brūmi brāhmaṇaṁ.

30. yo'dha puññca pāpañca ubho saṅgaṁ upaccagā 412
asokaṁ virajaṁ suddhaṁ tamahaṁ brūmi brāhmaṇaṁ.

31. candaṁ'va vimalaṁ suddhaṁ vippasannamanāvilaṁ 413
nandībhavaparikkhīṇaṁ tamahaṁ brūmi brāhmaṇaṁ.

[pts page 059] [\q  59/]
[bjt page 126] [\x 126/]
32. yo imaṁ paḷipathaṁ duggaṁ saṁsāraṁ mohamaccagā 414
tiṇṇo pāragato jhāyī anejo akathaṁkatī
anupādāya nibbuto tamahaṁ brūmi brāhmaṇaṁ.

33. yo'dha kāme pahātvāna anāgāro paribbaje 415
kāmabhavaparikkhīṇaṁ tamahaṁ brūmi brāhmaṇaṁ.

34. yo'dha taṇhaṁ pahātvāna anāgāro paribbaje 416
taṇhābhavaparikkhīṇaṁ tamahaṁ brūmi brāhmaṇaṁ.

35. hitvā mānusakaṁ yogaṁ dibbaṁ yogaṁ upaccagā 417
sabbayogavisaṁyuttaṁ tamahaṁ brūmi brāhmaṇaṁ.

36. hitvā ratiṁ ca aratiṁ ca sītibhūtaṁ nirūpadhiṁ 418
sabbalokābhibhuṁ vīraṁ tamahaṁ brūmi brāhmaṇaṁ.

37. cutiṁ yo'vedi sattānaṁ upapattiṁ ca sabbaso 419
asattaṁ sugataṁ buddhaṁ tamahaṁ brūmi brāhmaṇaṁ.

38. yassa gatiṁ na jānanti devā gandhabbamānusā 420
khīṇāsavaṁ arahantaṁ tamahaṁ brūmi brāhmaṇaṁ.

39. yassa pure ca pacchā ca majjhe ca natthi kiñcanaṁ 421
akiñcanaṁ anādānaṁ tamahaṁ brūmi brāhmaṇaṁ.

[pts page 060] [\q  60/]
40. usabhaṁ pavaraṁ vīraṁ mahesiṁ vijitāvinaṁ 422
anejaṁ nhātakaṁ buddhaṁ tamahaṁ brūmi brāhmaṇaṁ.

[bjt page 128] [\x 128/]
41. pubbenivāsaṁ yo'vedī saggāpāyaṁ ca passati 423
atho jātikkhayaṁ patto abhiññāvosito muni
sabbavositavosānaṁ tamahaṁ brūmi brāhmaṇaṁ.

brāhmaṇavaggo chabbīsatimo.

vagguddānaṁ.

1. yamakappamādo cittaṁ pupphaṁ bālena paṇḍito
arahanto sahassena pāpadaṇḍena te dasa.

2. jarā attā ca loko ca buddho sukhapiyena ca
kodho malaṁ ca dhammaṭṭho maggavaggena vīsati.

3. pakiṇṇaṁ nirayo nāgo taṇhā bhikkhu ca brāhmaṇo
ete chabbīsati vaggā desitādiccabandhunā.

gāthuddānaṁ.

1. yamake vīsati gāthā appamādamhi dvādasa
ekādasa cittavagge pupphavaggamhi soḷasa.

2. bāle ca soḷasa gāthā paṇḍitamhi catuddasa
arahante dasa gāthā sahasse honti soḷasa.

3. terasa pāpavaggamhi daṇḍamhi dasa satta ca
ekādasa jarāvagge attavagge bhave dasa.

4. dvādasa lokavaggamhi buddhe caṭṭhārasa bhave
sukhe ca piyavagge ca gāthāyo honti dvādasa.

5. cuddasa kodhavaggamhi malavaggekavīsati
sattarasa ca dhammaṭṭhe maggavagge tatheva ca.

6. pakiṇṇe soḷasa gāthā niraye nāge catuddasa
chabbīsati taṇhāvaggamhi tevīsa bhikkhuvaggikā.

7. cattāḷīsekagāthāyo brāhmaṇe vaggamuttame
gāthā satāni cattāri tevīsa ca punāpare
dhammapade nipātamhi desitādiccabandhunā'ti.

dhammapada pāḷi niṭṭhitā.

